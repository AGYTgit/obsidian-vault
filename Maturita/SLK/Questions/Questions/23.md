
---

## [[23A#1-a]]
Vymenujte a charakterizujte prostriedky rečníckeho štýlu, uveďte najmenej tri rečnícke žánre.
V ktorých oblastiach spoločenskej komunikácie má rečníctvo významnú úlohu? Vyberte jednu osobnosť, ktorá bola známa svojím rečníckym nadaním.

## [[23A#1-b]]
Ste žiakom strednej školy. Pripravte a predneste príhovor pri príležitosti stužkovej slávnosti.

## [[23A#2-a]]
Charakterizujte lyriku, vymenujte a bližšie špecifikujte najmenej tri lyrické žánre.
Uveďte členenie lyriky podľa prístupu autora ku skutočnosti a podľa tematiky.

## [[23A#2-b]]
Zaraďte básnika [[Pavol Országh Hviezdoslav]] do literárneho kontextu a vymenujte základné témy jeho lyriky. Naznačte životné okolnosti a skúsenosti spisovateľa, ktoré bezprostredne ovplyvnili jeho tvorbu.
Špecifikujte osobitosti jeho básnického jazyka. Definujte sonet.
Vyjadrite vlastnými slovami obsah ukážky 1.
Ktorú ukážku môžeme charakterizovať ako úryvok prírodnej lyriky? Odôvodnite svoju odpoveď.

---

### Ukážka 1
**[[Pavol Országh Hviezdoslav]]**: ***[[Krvavé sonety]]*** (úryvok)

> A národ oboril sa na národ
> s úmyslom vraždy, s besom skaziteľa.
> Kres spráskal pušiek, zahrmeli delá:
> zem stene, piští vzduch, rvú vlny vôd,
>
> kde bleskom kmitla hrozná Astarot.
> A jak v žne postať zbožia líha zrelá
> pod kosou, radom váľajú sa telá,
> v cveng šabieľ špľachce čŕstvej krvi brod...
>
> Tak vo víchrici totej ukrutenstva,
> nímž ani tiger dravšie nezúri,
> zapadá nie zvlek: výkvet človečenstva,
> života radosť smrtne do chmúry,
> v prach purpur všeľudského dôstojenstva,
> v sutiny jasný palác kultúry!

### Ukážka 2
**[[Pavol Országh Hviezdoslav]]**: ***[[Piesne]]*** (úryvok)

> Už zeleň zdobí staré brehy
> a voľný rozšumel sa háj;
> ručajmi stiekli brudné snehy;
> po lúkach úsmev jara nehy-
> ó, srdce moje, zaplesaj!