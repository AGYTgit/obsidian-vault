
---

## [[13A#1-a]]
Vlastnými slovami charakterizujte úvahu ako slohový útvar (funkcia, obsah, znaky, slovná zásoba, vetná stavba, kompozícia). Vymenujte jazykové štýly a žánre, v ktorých sa uplatňuje úvahový slohový postup.

## [[13A#1-b]]
Pomenujte v ukážke 2 použitý jazykový štýl, slohový postup. Aké slová a vety v nej prevládajú? Prečo? Nájdite príklady. Vypracujte z nej konspekt, v ktorom bude aspoň 5 znakov úvahy.

## [[13A#2-a]]
Stručne priblížte životné osudy [[Martin Kukučín]], zaraďte ho ako spisovateľa do literárneho obdobia.

## [[13A#2-b]]
Analyzujte dielo [[Martin Kukučín]] *[[Dom v stráni]]*: žáner, miesto, čas deja, charakterizujte hlavné postavy, prerozprávajte príbeh. Zaraďte dielo do literárneho obdobia. Vysvetlite, ako sa rieši hlavný problém románu a prečo. Svoje tvrdenie dokážte citovaním.

---

### Ukážka 1
**[[Martin Kukučín]]**: ***[[Dom v stráni]]*** (úryvok)

> Ona vie, že Katica je jeho snúbenica, mať jej povedala alebo kto iný, a ona sa usiluje zaobchodiť s ňou ako so seberovnou...
> No seberovné nikdy ony nebudú! Nemožno! Ona má vrodenú nežnosť i vznešenosť v pohyboch a vystupovaní, v pohľade i každom slove. Katica je pekná, možno i nádherná težačka – ale len težačka. Ona to nezatají nikdy, a čo by sa ako vyobliekala. Až teraz vidno, čo znamená rod, pôvod, výchova...

---

### Ukážka 2
V úvahe sa spravidla nepoužívajú úzke odborné termíny a iba v malej miere fakty a čísla, v úvahe sa poukazuje a upozorňuje na vzťahy vecí a javov, takže dôraz jej výpovede nie je na dokumente, na exaktnom údaji, ale mimo nich. Lexika je teda všeobecná. So zreteľom na subjektívnosť úvahy sa tu predpokladá relatívne vyššie percento atribútov mien a slovies a vyššie percento modálnych slov. V úsilí stimulovať čitateľa autor úvahy používa aj niektoré rétoricko-patetické spôsoby, ktorými hyperbolizuje svoje závery. Úvaha na rozdiel od čisto rétorických textov je myšlienkovo hlbšia, a preto jej lexika je spontánnejšia, menej vyberaná ako v rečníckych prejavoch.
(Jozef Mistrík)