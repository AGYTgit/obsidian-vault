
---

## [[16A#1-a]]
Vysvetlite významový rozdiel medzi pojmami: fonéma a graféma. Vymenujte, ktoré sú diakritické a interpunkčné znamienka, uveďte príklady ich použitia. Doplňte čiarku dvoma spôsobmi do neúplnej vety: Zamietnuť nemožno vyhovieť. Vysvetlite význam vety po zmene pozície čiarky vo vete.

## [[16A#1-b]]
Objasnite systém slovenských hlások (kritériá ich rozdelenia). Čo je znelostná
asimilácia spoluhlások? Uveďte príklady k jej základným pravidlám.
Ukážku 1 zarecitujte a povedzte, ktoré prozodické vlastnosti reči ste využili
pri umeleckom prednese.

## [[16A#2-a]]
Charakterizujte básnické smery: vitalizmus, katolícka moderna: kedy, kde vznikli, ich základné znaky, predstaviteľov.

## [[16A#2-b]]
Stručne prerozprávajte najvýznamnejšie údaje zo života [[Ján Smrek]]. Charakterizujte jeho tvorbu: debutujúcu zbierku a aspoň 2 ďalšie diela. Interpretujte báseň v ukážke 1.

---

### Ukážka 1
**[[Ján Smrek]]** – ***[[Balada čerešňových kvetov]]***

> Ševelí háj a spieva krv.
> A páli všetko; rty i slová.
> Líc rozpálených dotýka sa,
> kvitnúca haluz čerešňová.
> Ku kvetom čerešňovým šli.
> Hruď dievčia vlnila sa ako žito.
> Objatie nie je milosrdné
> a nebolí to, nebolí to.
>
> Driek ohýba sa ako prút
> na šiju sadá pocel mužský.
> A nebránia sa ramená,
> dva hadi okrúhli a klzkí.
>
> Niekde sa to už končí
> a niekde iba začína.
> Faun v čerešňových vetvách hvízda
> a myseľ, srdcia zaklína.
>
> Keď kvitne čerešňový kvet
> osudu rozmar ťažko znať.
> Mladosti fakľa oslepuje
> a nedovolí mudrovať.
>
> O mesiac bude v miestach lupňov
> krvácať čerešňový prút.
> Najmilšia moja, nebuď smutnou
> že som ťa musel odtrhnúť.