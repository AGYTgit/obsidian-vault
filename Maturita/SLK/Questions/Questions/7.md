
---

## [[7A#1-a]]  
Vymenujte základné slohové postupy. Charakterizujte výkladový slohový postup. Vysvetlite pojem výklad.

## [[7A#1-b]]  
V ukážke 1 nájdite a pomenujte použitý slohový postup.  
V ukážke 2 vyhľadajte a vysvetlite kauzálne vzťahy.  
Využite ukážku 3 a vysvetlite základné spôsoby pri uvádzaní myšlienok iných ľudí v odborných prácach.

## [[7A#2-a]]  
Charakterizujte socialistický realizmus.  
Vysvetlite spoločenské a politické pomery obdobia socializmu a ich vplyv na literatúru a kultúru.

## [[7A#2-b]]  
Na základe vlastnej čitateľskej skúsenosti a ukážky 1 vysvetlite retrospektívny kompozičný postup v epickom diele.  
Charakterizujte a zhodnoťte konanie postavy Majerského z ukážky 1.  
Analýzou dejovej línie určte, ktoré obdobia sú zobrazené v diele [[A. Bednár]]: *[[Kolíska]]*.

---

### Ukážka 1  
**[[A. Bednár]] – *[[Kolíska]]*** (úryvok)

> Vtom jej oči blysli strachom. Bože môj...! Dívala sa na dlážku predo dvere, kde bola špinavá mláčka z Majerského bagančí, na štyri mokré fľaky, vedúce k izbovým dverám, a na mláčku vody na prahu pred dverami. Ak si to niektorý všimne!“  Veliteľ jej prikázal, aby neprestala kolísať dieťa, páčil sa mu dunivý zvuk kolísky. On a jeho vojaci si robili posmech zo Zity, trápili ju, nedovolili jej ani obliecť sa. Majerský v izbe počul rehot Nemcov a neustále dunenie kolísky. Príde mu ľúto, že sa tak zachoval k Zite a jej matke, ale musel. Okrádal na strave robotníkov, každý týždeň dával menšie dávky a na niekoho to povedať musel.

---

### Ukážka 2  

> Chemická zlúčenina dihydrogén monoxid charakterizovaná minimálnym akustickým prejavom, pôsobí eróziou na vrstvy hornín uložených pozdĺž jej trajektórie.  
> (Tichá voda brehy myje.)

---

### Ukážka 3  

> OBERT, V. 2006. Návraty a odkazy. Nitra : Univerzita Konštantína Filozofa, 2006. 129 s. ISBN 80-8094-046-0.
