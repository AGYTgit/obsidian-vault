
---

## 1-a

**Vysvetlite pojem gramatická kategória. Vymenujte menné gramatické kategórie.**

         **Určte slovný druh, menné gramatické kategórie slov z ukážky 1: rodičom, musíš, veľkú, lásku, tvojho (detstva).**

**GRAMATICKÁ KATEGÓRIA**

**Gramatika** - náuka o gramatickej stavbe jazyka, ktorá sa delí na _morfológiu_ (slovné druhy) a _syntax_ (vety).

**Gramatický tvar** - formálny prostriedok na vyjadrenie _gramatického významu_ - ku vzniku gramatických tvarov dochádza pri vyjadrovaní rôznych gramatických významov:

 napr. _robím_ je gramatický tvar vyjadrujúci _1. osobu,  jednotné číslo, prítomný čas_.

Slová sa môžu realizovať ako:

a) **neohybné slová** - jedna nemenná podoba slova – neskloňujú sa, nečasujú sa

– _predložky, spojky, častice, citoslovcia._

b) **ohybné slová** - viaceré konkrétne podoby slova (gramatické tvary) – skloňujú a časujú sa – _podstatné mená, prídavné mená, zámená, číslovky, slovesá, príslovky._

**Gramatické kategórie:**  

Ø Všeobecné významy, ktoré sú formálne vyjadrené _gramatickými morfémami_.

Ø Delíme ich na **_menné a slovesné._**

Ø _Gramatické vlastnosti_, ktoré majú _podstatné mená, prídavné mená, zámená a číslovky_.

Ø Patrí tam: **rod, číslo, pád, stupeň** (prídavné mená).

**MENNÉ GRAMATICKÉ KATEGÓRIE**

**Menné gramatické kategórie:** **_rod, číslo, pád_** majú: _podstatné mená, prídavné mená, zámená, číslovky, menné tvary slovies_.

**ROD**

Prirodzený rod je _mužský_ a _ženský_.

_Gramatické rody_:

**Mužský** (maskulínum) – _ten?_

**Ženský** (feminínum) – _tá?_ 

**Stredný** (neutrum) – _to?_ 

**ČÍSLO**

**Jednotné** (singulár) – označuje _jednu_ osobu alebo predmet.

**Množné** (plurál) – označuje _viacero_ osôb alebo predmetov.

Realita sa vždy nezhoduje s gramatickým číslom - _pomnožné podstatné mená_ – jedna vec označená množným číslom _(husle, nožnice)_.

**PÁD**

Pád vyjadruje vzťahy medzi _sklonnými slovami_ vo vete. Rozlišujeme:

**Nominatív (N)** – _kto? čo?_ 

**Genitív (G)** – (od) _koho? čoho?_

**Datív (D)** – _komu? čomu?_ 

**Akuzatív (A)** – _koho? čo?_ 

**Lokál (L)** (o) _kom? čom?_ 

**Inštrumentál (I)** (s) _kým? čím?_ 

**Vokatív (V)** – _oslovenie_ – v modernej spisovnej slovenčine zanikol. Zachoval sa v tradičných výrazoch, rozprávkach a v nárečiach, napr. _chlape! človeče!._ V súčasnosti má oslovenie tvar **_nominatívu_**. 

**STUPEŇ**

Kategória **stupňovania** je založená na porovnaní intenzity vlastnosti, ktorú vyjadruje akostné prídavné meno:

1. **stupeň –** základný (pozitív)

2. **stupeň –** porovnávací (komparatív)

3. **stupeň –** najvyšší (superlatív)

**Pravidelné stupňovanie** – _dlhý, dlh_**_ší_**_,_ **_naj_**_dlh_**_ší_**

**Nepravidelné stupňovanie** – _dobrý,_ **_lepší_**_,_ **_najlepší_**

**Analytické** (opisné) **stupňovanie** – _prospešná,_ **_viac_** _prospešná,_ **_najviac_** _prospešná_

**Určte slovný druh, menné gramatické kategórie slov:**

_rodičom, musíš, veľkú, lásku, tvojho (detstva)._

_rodičom_ – podstatné meno, mužský rod, množné číslo, pád: datív

_musíš_ – sloveso, neurčujeme menné gramatické kategórie

_veľkú_ – prídavné meno, ženský rod, jednotné číslo, pád: akuzatív, 1. stupeň (pozitív – veľký, väčší, najväčší)

_lásku_ – podstatné meno, ženský rod, jednotné číslo, pád: akuzatív

_tvojho (detstva)_ - privlastňovacie zámeno, stredný rod, jednotné číslo, pád: genitív

## 1-b

    **b) Vysvetlite vetnočlenskú platnosť podstatných mien. Určte vetnočlenskú platnosť**   

         **podstatných mien z ukážky 2:**

_Stalo sa to v zime. Otec daroval synovi hodinky. Starý človek, poštár, kráčal ulicou._

**Vetnočlenská platnosť podstatných mien**

Podstatné mená **–** majú **vetnočlenskú platnosť -** _plnia úlohu vetného člena_**.**

Najčastejšie plnia funkciu **podmetu** alebo **predmetu** (ale aj iných vetných členov).

PRÍKLADY:

Počúvať _hudbu_. **–** **_predmet v akuzatíve_**

Sedieť _za stolom._ – **_príslovkové určenie miesta_**_._

Išiel _za učiteľa._ – **_doplnok_** (vetný člen, ktorý rozvíja _podstatné meno_ a súčasne _sloveso_).

**Určte vetnočlenskú platnosť podstatných mien z ukážky 2:**

Stalo sa to v _zime_ – **_príslovkové určenie času_**

_Otec_ daroval _synovi hodinky._

_otec_ – **_podmet_**, _synovi_ – **_predmet_**, _hodinky_ – **_predmet_**

Starý _človek, poštár,_ kráčal _ulicou_.

_človek_ – **_podmet_**, _poštár_ – **_podmet_**, _ulicou_ – **_príslovkové určenie miesta_**

## 2-a

**2. a) Charakterizujte epickú poéziu. Vysvetlite pojmy rytmus, metafora, prirovnanie,**

        **anafora, sylabický veršový systém.**

**EPICKÁ POÉZIA**

v Má znaky _epiky_ (dej), ale je písaná vo _veršoch_ (balada, epos, epická básnická skladba).

v Označenie pre **_básnické dielo_**, ktorého základnou obsahovou zložkou je: **_dej, popis udalostí a prostredia, vzťahy, charakter a dialógy medzi postavami._**

v Obyčajne ide o rozsiahlejšie básnické diela, kde k najbežnejším žánrom patrí _epos a balada._

v Vznikala hlavne v _antickej a ľudovej poézii._

**RYTMUS**

Ø Grécky _rhytmos_ (tok, prúd) - v umeleckom texte sa vytvára _pravidelným striedaním istých jazykových prostriedkov._

Ø Je usporiadanie _zvukovo – intonačných prostriedkov verša_ napr. _prízvučných a neprízvučných slabík, jednoslabičných a dvojslabičných slov._

Ø Zakladá sa na _pravidelnom opakovaní rovnakých alebo podobných prvkov_ v časovej alebo priestorovej následnosti.

Ø _Pravidelné opakovanie zvukového prvku reči._

**METAFORA**

Ø Z gréčtiny (prenos, prenesenie) - _prenesenie významu zo slova na slovo na základe vonkajšej podobnosti s iným predmetom_ napr. žeriav (vták) a žeriav (stavebný stroj), oko (ľudské) a oko (na sieti), líška (falošný človek) a líška (zviera).

Ø _Nepriame obrazné pomenovanie založené na prenášaní pomenovaní._

Ø _Vzniká zámenou slova alebo slovného spojenia iným slovom alebo slovným spojením na základe vonkajších podobností javov, vlastností, pohybu a funkcie_.

Ø **Lexikalizovaná metafora** - je _názorné pomenovanie_, ktoré sa používa veľmi často a dostalo sa aj do _normatívnych slovníkov_, napr. _uši (na hrnci), hlava (štátu)._

Ø **Kontextová metafora** - pomocou nej sa v umeleckom texte často _personifikuje_ napr. _kvety hovoria, smútok prenasleduje, šťastie sa na neho usmialo_.

Ø **Rozvitá metafora** - pomocou celého textu názorne nepriamo niečo opíše alebo vysvetlí.

**PRIROVNANIE**

Ø Druh _básnického trópu_, ktorý má vlastnosti _metafory_ - v _metafore_ sú slová v _prenesenom význame_, ale v _prirovnaní_ majú **_priamy význam_**.

Ø Má tri časti: _porovnávaný člen, porovnávajúci člen a spoločná vlastnosť,_ ktorá je základom porovnávania.

Ø _V_yužívajú sa pritom spojky _ako, sťa, ani, jak, sťaby, než_ – najfrekventovanejšia je spojka **ako**.

Ø Spočíva v _porovnávaní dvoch vecí alebo javov na základe podobnosti alebo spoločných znakov._

**ANAFORA** 

Ø **_Opakovanie rovnakého slova_** alebo skupiny slov **_na začiatku_** za sebou idúcich **_veršov_** alebo viet.

Ø Z gréčtiny (znovuuvedenie) **–** ide o _básnickú figúru_.

**SYLABICKÝ VERŠOVÝ SYSTÉM** 

Ø Grécky _syllabe_ (slabika) – je **_veršový systém založený na rovnakom počte slabík vo verši s dierézou_** _(intonačnou pauzou alebo prerývkou)_ **_uprostred_**_._ 

Ø Príklad: _Horí ohník horí, // na Kráľovej holi._ - dvanásťslabičný verš, prerývka po šiestej slabike.

Ø Verš a veta má tie isté hranice _(rytmicko-syntaktický paralelizmus),_ pričom posledná slabika je neprízvučná.

Ø Dôležitým rytmickým činiteľom je _rým_ (združený), pričom rytmickú funkciu plní aj opakovanie slov.

Ø Nachádza sa v _ľudovej poézii a v slovenskej romantickej poézii (štúrovci)_ a za najfrekventovanejšie typy veršov sa považujú _dvanásťslabičný a osemslabičný verš__._

Ø V slovenskej poézii ide o _najstarší veršový systém_ (16-17. storočie) – používal sa v _básňach, duchovných a svetských piesňach_ - verše spája _združený rým_ (aabb).

## 2-b

    **b) Analyzujte ukážku 1. Vysvetlite výchovný charakter tvorby Hugolína Gavloviča.**  

        **Sformulujte mravné poučenie vyplývajúce z obsahu ukážky.**

**ANALÝZA UKÁŽKY 1**

§ _14-slabičný verš_ a _12-veršová strofa_.

§ Rytmus založený na _striedaní prízvučných a neprízvučných slabík_.

§ Počet _slabík_ vo verši je ustálený.

§ Prevládajúce stopy – _trochej, daktyl_ - ide o _dvojveršia_ – _veršový presah_.

Ďalšie úlohy:

o Preloženie ukážky do slovenčiny.

o Vyhľadanie umeleckých prostriedkov.

**HUGOLÍN GAVLOVIČ**

Ø Predstaviteľ **_barokovej didakticko-reflexívnej poézie_**.

Ø _Františkánsky mních_ (1712-1787), z kláštora _Pruské_, rodák z poľskej pohraničnej obce _Czarny Dunajec_, ktorý sa liečil uprostred prírody a jednoduchých ľudí na salašoch. V súlade so zásadami svojho rádu venoval pozornosť jednoduchému ľudu a chudobe.

Ø Mal _sociálne cítenie, kritizuje bohatých a mocných, zastáva sa biednych, vedie človeka k pracovitosti, vlastenectvu, potrebe vzdelávať sa a bojuje proti opilstvu._  

Ø Napísal vyše 20 diel prevažne _náboženského charakteru_.

**Valaská škola - mravúv stodola**

Ø Veršovaná skladba, katechetická i laická **_príručka o dobrých mravoch, náboženských a svetských morálnych zásadách, o výchove človeka k slušnosti_**.

Ø Cieľom tejto zbierky _mravoučných/didakticko-reflexívnych básní_ bolo **_vychovávať a poučiť kresťana v ťažkých časoch._**

Ø Vychádza z _ľudovej slovesnosti_, v reči zrozumiteľnej ľudu, pričom literárnym jazykom bola **_slovakizovaná čeština ovplyvnená slovenskými nárečiami._**

Ø V celej skladbe je _1298 básní,_ pričom **_titul básne obsahuje vedúcu myšlienku._**

Ø Pozostáva z _22 častí (nót),_ ktoré sa vždy začínajú pastierskym spevom s biblickým motívom (väčšinou zo _Starého zákona_). Nasleduje _59 samostatných mravoučených básní_ (konceptov) s tzv. _nápadkami_ (ponaučenia v rôznych životných otázkach).

**Kompozícia básní** má nasledovné delenie:

a) Prológ – **_názov, titul, motto a vedúca myšlienka_** – má veľmi dôležitú úlohu - spolu s básňou, tvorí _neoddeliteľný harmonický významový celok_. Býva prevažne _veršovaný_ a má _reflexívny (úvahový)_ charakter. Má formu _príslovia, aforizmu_ alebo _sentencie_ (stručný výrok).

b) Jadro (prvých 5 dvojverší) – rozvíja ústrednú myšlienku.

c) Epilóg – záverečné dvojveršie.

Každá báseň má 3 _štvorveršia_, ktoré sa písali s rovnakým počtom slabík a so _združeným rýmom_ + _názov básne_, ktorá je _príslovím, porekadlom_ alebo _múdrou myšlienkou_.

**Tematické okruhy** básní:

1. Vzťah k Bohu – _správanie kresťana voči Bohu_ – opisuje vlastnosti dobrého kresťana a upozorňuje na nevyhnutnosť smrti.

2. Vzťah k ľuďom – všíma si _osobný život človeka_ - vyzdvihuje dobré mravy, čisté svedomie, múdrosť a odsudzuje ich protiklady (nemravnosť, márnivosť, hnev, závisť, opilstvo). Veľkú hodnotu pripisuje priateľstvu, manželstvu a k ženám sa stavia úsmevne.

3. Vzťah k svetu – orientuje sa na _prácu, vlastenectvo_ a _sociálnu nerovnosť_.

**Obsah** tvoria najmä motívy zobrazujúce _negatívne javy spoločnosti_, napr. nedostatok peňazí a ich požičiavanie, vojny, sociálne problémy, nespravodlivosť, _negatívne ľudské vlastnosti_ (lakomstvo, lenivosť, pýcha, alkoholizmus).

**Mravné ponaučenia a praktické rady** sa týkajú vzťahu _jednotlivca k Bohu, blížnym a spoločnosti, ľudských cností a necností, povahových nedostatkov, povier, vzdelania, rodiny, spoločenského správania, vlasti, manželstva, detí, priateľstva, práce, mieru, vojny, bohatstva, chudoby, vrchnosti, poddaných a sociálnych problémov, pozornosť venuje aj hygiene._