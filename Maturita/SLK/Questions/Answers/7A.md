
---

**Maturitné zadanie 7 – vypracovanie**

**časť 1 a**

**1. a) Vymenujte základné slohové postupy. Charakterizujte výkladový slohový**

        **postup. Vysvetlite pojem výklad.**

**SLOHOVÝ POSTUP**

§ **_Spôsob skladania a usporiadania častí textu do celku._**

§ Postup, ktorý používame pri **_kompozícii textu_**.

§ Vzor, podľa ktorého volíme **_spôsob spracovania témy s ohľadom na cieľ jazykového prejavu._**

§ **_Spôsob vyberania a usporiadania jazykových prostriedkov_**  pre konkrétny _slohový útvar._

Rozlišujeme _štyri základné slohové postupy_, ktoré sa uplatňujú v _slohových žánroch_:

**1. Informačný** – podáva _informácie_ a vecne konštatuje isté _fakty_. Útvary: _správa, oznámenie_.

**2. Opisný** – sústreďuje sa na _vlastnosti osôb, vecí a dejov_ – základným útvarom je _opis (statický, dynamický, jednoduchý, odborný, umelecký)._

**3. Rozprávací** – je založený na dejovej línii, ktorá sa odohráva v čase a priestore – základným útvarom je _rozprávanie_.  

**4. Výkladový** – zachytáva vnútorné vzťahy medzi faktami, ktoré vysvetľuje a porovnáva – základnými útvarmi sú _výklad_ a _úvaha._

**VÝKLADOVÝ SLOHOVÝ POSTUP**

Ø Zachytáva **vnútorné vzťahy** medzi jednotlivými **faktmi** a javmi, ktoré **vysvetľuje** a porovnáva s inými.

Ø **Objektívne** analyzuje a vysvetľuje príčiny, dôvody javov a vzťahy medzi faktmi.

Ø Je písaný **_didaktickým štýlom_**, postoj autora je **_objektívny_** a využívajú sa **logicko-myšlienkové operácie** _(indukcia, dedukcia, komparácia, analýza, syntéza, analógia, generalizácia, konkretizácia, aplikácia, argumentovanie, citácie a logické vyjadrovanie)._   

Ø Využíva **odbornú terminológiu**, dlhšie vety, podraďovacie súvetia a má len oznamovacie vety.

Ø Využíva sa v **_náučnom, administratívnom, publicistickom a rečníckom štýle._**

Ø Využíva sa v nasledovných slohových žánroch (útvaroch): **_výklad_**_, úvaha, štúdia, dizertácia, referát, recenzia, esej, komentár, úvodník, glosa, prednáška, prejav, diskusný príspevok, kázeň, reflexívna báseň, príslovie._

**VÝKLAD**

Ø Najjednoduchšia podoba **poučovania** a **vysvetľovania** - cieľom je poskytnúť **_správne, jasné a úplné poučenie o veci alebo jave._**

Ø **_Vyberá a usporadúva údaje_** _alebo_ **_fakty_** - môže byť v **_písomnej_** alebo **_ústnej_** forme.

Ø Hlavnou funkciou je zachytiť **vnútornú logiku vysvetľovanej skutočnosti**, a preto je potrebné premyslieť stratégiu každej vety tak, aby bolo zrozumiteľné to, čo chceme vysvetliť.

Ø Cieľom výkladu je rozšíriť, vysvetliť a sprístupniť známe **vedecké poznatky**, a preto je určený **všeobecnému adresátovi**.

Ø Jeho úlohou je **vysvetliť** nejaký **technický** alebo **spoločenský problém** a **poučiť o** **nejakej veci.**

Ø Vyskytuje sa najmä v písomných útvaroch **náučného štýlu** _(výklad, štúdia, referát, recenzia, úvaha, esej, dizertácia)._

Ø Najčastejší druh výkladu je **_školský_** _(didaktický, učebnicový),_ pričom jeho hovorená podoba sa nazýva **prednáška**.

Ø Využíva **_pojmové slová_** (bez citového príznaku), **_termíny_** (používa viac mien ako slovies), **_schémy_** a **_grafy._**

Ø Vyjadruje **kauzálne vzťahy** medzi javmi – osvetľuje príčiny a dôsledky.

Ø Využíva _dlhé vety, zložené súvetia, polovetné konštrukcie a oznamovacie vety._

Ø Využíva _zátvorky, pomlčky, tabuľky, schémy, obrázky, výpočty._

Ø Kompozícia:

**Úvod -** _načrtnutie_ _problematiky a uvedenie do nej._

**Jadro** – _vysvetľujeme a analyzujeme nový jav_ na základe _postupov_ _logického myslenia__._

**Záver –** _generalizácia a zovšeobecnenie problematiky._

**časť 1 b**

    **b) V ukážke 1 nájdite a pomenujte použitý slohový postup. V ukážke 2 vyhľadajte**

        **a vysvetlite kauzálne vzťahy. Využite ukážku 3 a vysvetlite základné spôsoby pri**

        **uvádzaní myšlienok iných ľudí v odborných prácach.**

V _ukážke 1_ je použitý **_rozprávací slohový postup_**.

**KAUZÁLNE VZŤAHY**

v **Kauzalita** – súvislosť javov, z ktorých jeden (príčina) podmieňuje druhý (následok/účinok) – je to vyjadrenie **_okolností javov a dejov_**.

v Komplexná analýza a vysvetlenie **vývinových** (genetických), **funkčných** a **kauzálnych** (príčinných a následných) vzťahov medzi predmetmi alebo javmi.

v Príčinné a následné javy - **príčina podmieňuje účinok:**

_Príčina odpovedá na otázku:_ **_Prečo sa to stalo?_**

_Následok odpovedá na otázku:_ **_Čo to spôsobuje?_**

_Dôsledok odpovedá na otázku:_ **_Čo z toho vyvodíme?_**

Rozlišujeme nasledovné _kauzálne vzťahy_:

**1. Príčina:** Prečo sa niečo deje? Prečo niečo platí?

_Rozhodli sa necestovať_ **_pre riziko nákazy_**_._

**2. Účel:** Načo sa dej realizuje? S akým cieľom sa niečo deje?

_Postreky viniča sa vykonali_ **_na prevenciu proti vzniku plesne._**

**3. Účinok:** S akým účinkom (následkom) sa realizuje dej?

_Pokusy sa vykonali_ **_s negatívnym výsledkom._**

**4. Prípustka:** Napriek čomu sa niečo deje?

_Ochoreli,_ **_hoci bývali v hoteli._**

**5. Spôsob:** Ako sa dej uskutočňuje?

_Pacient sa_ **_cíti dobre._**

**6. Miera:** Nakoľko sa dej realizuje? Do akej miery sa niečo deje?

_Máte_ **_čiastočne_** _pravdu._

**7. Zreteľ:** Z akého aspektu sa dej realizuje? S ohľadom na čo dej platí?

_Pacient je_ **_telesne_** _postihnutý, ale_ **_psychicky_** _v poriadku._

**8. Podmienky:** Za akých podmienok sa dej realizuje?

**_Ak chcú byť chránení_**_, musia sa zaočkovať._

**9. Dôsledok:** Čo z daného javu vyplýva? Aký dôsledok má daný jav?

_Očkovanie pozostáva z dvoch dávok,_ **_ktoré zabezpečia ochranu na zvyšok života._**

**V ukážke 2 vyhľadajte a vysvetlite kauzálne vzťahy:**

_Chemická zlúčenina dihydrogén monoxid charakterizovaná minimálnym akustickým prejavom, pôsobí eróziou na vrstvy hornín uložených pozdĺž jej trajektórie.__(Tichá voda brehy myje.)_

**CITÁCIA**

Ø **_Presne zaznamenáva ucelený výrok inej osoby_**, pričom ju sprevádza **_informácia o jej zdroji._**

Ø **_Doslovne uvedený cudzí výrok a text s bibliografickým odkazom na jeho zdroj_** (kniha, časopis, príspevok, archívny dokument atď.).

Ø Graficky sa odlišuje od ostatného textu použitím **úvodzoviek** alebo **kurzívy.**

Ø Existuje viacero spôsobov uvádzania citácie – najčastejšie sa používajú tzv. **poznámky pod čiarou**.

**PARAFRÁZA**

Ø **_V_****_oľné spracovanie_** **_cudzej myšlienky alebo predlohy_****.**

Ø **_Vyjadrenie rovnakého deja, myšlienky alebo motívu iným spôsobom._**

Ø Vo vedeckom texte sa odkazuje na _zdroj odkiaľ myšlienka pochádza_.

**časť 2 a**

**2. a) Charakterizujte socialistický realizmus. Vysvetlite spoločenské a politické pomery**  

        **obdobia socializmu a ich vplyv na literatúru a kultúru.**

**SOCIALISTICKÝ REALIZMUS**

§ **_U_**[**_melecký smer_**](http://sk.wikipedia.org/w/index.php?title=Umeleck%C3%BD_smer&action=edit&redlink=1 "Umelecký smer (stránka neexistuje)") **_oficiálneho a_** [**_štátom_**](http://sk.wikipedia.org/wiki/%C5%A0t%C3%A1t "Štát") **_podporovaného umenia._**

§ Vznikol pred [_2. svetovou vojnou_](http://sk.wikipedia.org/wiki/Druh%C3%A1_svetov%C3%A1_vojna "Druhá svetová vojna") _v Sovietskom zväze_ a po nej sa rozšíril v krajinách _strednej, juhovýchodnej a východnej_ [_Európy_](http://sk.wikipedia.org/wiki/Eur%C3%B3pa "Európa")_._

§ Nadväzoval na [_proletárske_](http://sk.wikipedia.org/wiki/Prolet%C3%A1r "Proletár") _umenie_ - bol oficiálnou umeleckou metódou aj v _Československu do roku 1989._

§ **_Umelecké dielo muselo slúžiť oficiálnej ideológii_** - ilustrovalo len _kladné stránky socializmu a spoločnosti._

§ Diela boli štylisticky [_konformistické_](http://sk.wikipedia.org/wiki/Konformizmus "Konformizmus") – chýbala im vynaliezavosť.

**Spoločenské pomery v socializme:**

Ø _Totalitný režim_ - vláda jednej strany.

Ø Vplyv tzv. _robotníckej triedy_ – nie súkromné, ale spoločenské vlastníctvo výrobných prostriedkov.

Ø _Plánované hospodárstvo_ - rozdelenie sveta na _východný a západný blok_ - nebola  sloboda pohybu.

Ø _Prenasledovanie politických odporcov_ – vykonštruované procesy.

Ø _Literatúra a kultúra slúžila ideológii vládnucej strany._

**časť 2 b**

    **b) Na základe vlastnej čitateľskej skúsenosti a ukážky 1 vysvetlite retrospektívny**

        **kompozičný postup v epickom diele. Charakterizujte a zhodnoťte konanie postavy**

        **Majerského z ukážky 1. Analýzou dejovej línie určte, ktoré obdobia sú zobrazené**

        **v diele A. Bednára: Kolíska.**

**RETROSPEKTÍVNY KOMPOZIČNÝ POSTUP**

**Retrospektíva** je literárny postup, pri ktorom je **_prerušená dejová línia a príbeh sa vracia v čase späť._**

**KOMPOZIČNÉ POSTUPY:**

**Chronologický** (kronikársky) – _pokojné plynutie deja_ – má málo dialógov.

**Retrospektívny** (spätný) – _dej sa odvíja od konca príbehu_.

**Reťazový** (nadväzujúci) – _prudké zvraty deja_, veľa dialógov a prekvapujúca pointa.

**In medias res** – _začiatok rozprávania bez úvodu uprostred deja._

**ALFONZ BEDNÁR - KOLÍSKA**

Ø Dej _novely_ (zo zbierky **Hodiny a minúty**) sa odvíja v **_troch časových pásmach – za 1. ČSR, počas Povstania a v 50. rokoch 20. storočia_**.

Ø Autor, ako prvý slovenský spisovateľ po oslobodení, sa snažil **_zrušiť čiernobiely obraz povstaleckých hrdinov_** a rozhodol sa predstaviť aj typ _prospechára a zbabelca._

Ø Autorovi nešlo len o zachytenie dramatických udalostí počas _SNP_, ale o **_psychológiu ľudí_** – zachytáva ich _myšlienky, pocity, výčitky svedomia a spomienky_, cez ktoré sa – **_retrospektívne_** – dostávame do minulosti.

Ø Z obdobia _SNP_ nájdeme zmienku o príchode _Nemcov_ do slovenských hôr a o vypálení dediny, ktorej obyvatelia pomáhali partizánom. Ukazuje situáciu partizánskej skupiny po zatlačení _Povstania_ do hôr.

Ø Novela nám priblíži procesy _v 50. rokoch_, na ktorých ľudia boli prinútení svedčiť tak, ako to súd očakával. Autor kriticky zachytí začiatok _socialistického budovateľského obdobia a združstevňovania._

Ø V spomienkach postáv sa dostaneme až do _predvojnového obdobia_, keď _ľudia zo slovenského vidieka odchádzali za prácou na české majery._

Ø Typickým postupom autora je **_striedanie časových pásiem_**, keď pracuje s _líniou prítomnosti a minulosti._

DEJ

Ø Počas **_SNP_** manžel **Zity** – **Mišo Černek** – je _veliteľom_ **_partizánskej skupiny_**, kam príde vypočítavý **Majerský**, lebo vie, že po vojne sa budú ceniť všetci, ktorí sa jej zúčastnili.

Ø _Majerský_ neskôr ochorie, a preto zbehne do dediny a vojde do prvého domu, v ktorom ešte nespia, hoci vie, že ohrozí obyvateľov i partizánov ak ho chytia.

Ø Zita, obyvateľka tohto domu, je dlho hore, lebo má choré dieťa, ktoré kolíše v **kolíske** a práve k nej vojde _Majerský_, ktorý jej veľmi ublížil v mladosti.

Ø Schová ho pod periny do prednej izby a vzápätí vojdú **Nemci**. Nútia ju kolísať dieťa, aj keď je choré a budí sa.

Ø _Majerský_ neznesie psychický nátlak tejto situácie, utečie cez okno, ale neskôr ho _Nemci_ chytia.

Ø Po vojne ho **komunistické súdy** súdia ako _zradcu_ a _kulaka._