
---

**Maturitné zadanie 14 – vypracovanie**

**časť 1**

**1. a)** **Charakterizujte pojmy: osnova, koncept, čistopis, konspekt. Odôvodnite, ktoré mimojazykové prostriedky pomáhajú sprehľadniť konspekt.**

          **Sformulujte vlastnými slovami obsah pojmov: informácia, marginálie, resumé, anotácia, abstrakt. Vysvetlite rozdiel medzi rozhlasovou (televíznou) a tlačenou informáciou.**

    **b) Vyberte z ukážky 1 jednu myšlienku a demonštrujte na nej rozdiel medzi citáciou a parafrázou.**

**OSNOVA**

Ø **_N_****_ajstručnejší prehľadný záznam obsahu prečítaného textu v bodoch, heslách alebo kľúčových slovách._**

Ø _Myšlienkové rozvrhnutie práce_ a jej _základné usporiadanie_ - _plán, podľa ktorého sa pri písaní práce postupuje._

Ø Tvorí _kostru práce_, ktorú rozvíjajú ďalšie _myšlienky a fakty_.

Ø Používa sa ako _najstručnejší záznam_ tlačeného a počutého textu.

**KONCEPT**

Ø **_Prvé písomné spracovanie a náčrt textu_** **_písomnej práce_** - v školskej praxi sa nehodnotí, je to však dobrovoľný a užitočný pomocník študenta.

Ø Môže tam byť veľa prečiarkovania, nemusia sa dodržiavať kompozičné princípy a neplatia tam žiadne pravidlá na jeho tvorbu.

**ČISTOPIS**

Ø **_Konečná verzia práce_**, v ktorej sa kladú vysoké požiadavky na _úpravu a čitateľnosť_.

Ø Pred prepisom z _konceptu_ je vhodné skontrolovať _pravopisnú a gramatickú správnosť textu._

**KONSPEKT**

Ø **_Stručný záznam obsahu textu alebo rečového prejavu._**

Ø Záznam _základných údajov, hlavných myšlienok, príkladov a dôkazov z odborného textu_ (knihy, publikácie, prednášky).

Ø _Zhustený obsah textu sledujúci jeho štruktúru_ - oproti osnove zachytáva obsah testu podrobnejšie.

Ø _Forma závisí od prijímateľa textu_ – býva prehľadná s využitím _farieb, podčiarkovania a číslovania jednotlivých bodov_.

Ø Pri konspekte text _aktívne študujeme a premýšľame o ňom_ - snažíme sa zachytiť to, čo je v texte podstatné a dôležité.

**INFORMÁCIA**

Ø **_Akákoľvek správa, ktorá obsahuje nejaké údaje alebo poučenie._**

Ø **_Tlačená informácia_** – na rozdiel od _hovorenej a ústnej informácie má písomnú formu_ – čitateľ si text vyberá podľa svojho vkusu a záujmu.

**MARGINÁLIE**

Ø **_Krátke poznámky na vonkajšom okraji strany v texte,_** ktoré uľahčujú **_prehľad o obsahu knihy._**

**RESUMÉ**

Ø **_Stručné  vyjadrenie základných myšlienok, prínosov a záverov odborného textu_** - jeho úlohou je doplniť orientáciu čitateľa.

**ANOTÁCIA**

Ø **_Stručná charakteristika obsahu diela a jeho spôsobu spracovania_** - doplnená údajmi o _autorovi a okruhu čitateľov, ktorému je dielo určené._

**ABSTRAKT**

Ø **_Krátka a výstižná charakteristika obsahu dokumentu._**

**CITÁCIA**

Ø _Presne zaznamenáva ucelený výrok inej osoby_, pričom ju sprevádza _informácia o jej zdroji_.

Ø **_Doslovne uvedený cudzí výrok a text s bibliografickým odkazom na jeho zdroj_** (kniha, časopis, príspevok, archívny dokument atď.).

Ø Graficky sa odlišuje od ostatného textu použitím **_úvodzoviek_** alebo **_kurzívy_** **-** existuje viacero spôsobov uvádzania citácie – najčastejšie sa používajú tzv. **poznámky pod čiarou**.

**PARAFRÁZA**

Ø **_V_****_oľné spracovanie_** **_cudzej myšlienky alebo predlohy._**

Ø Vyjadrenie _rovnakého deja, myšlienky alebo motívu iným spôsobom._ 

Ø Vo vedeckom texte sa odkazuje na _zdroj odkiaľ myšlienka pochádza_.

**časť 2**

**2. a)** **Vysvetlite pojem stratená generácia v súvislosti so spoločenskými podmienkami, v ktorých pôsobila. Zaraďte stratenú generáciu do príslušnej národnej literatúry a do príslušného obdobia vo vývine svetovej literatúry. Ktorá osobnosť svetovej literatúry prvýkrát použila pojem stratená generácia? Špecifikujte témy a hrdinov, ktorých predstavitelia stratenej generácie zobrazovali vo svojich dielach. Uveďte príklady. Naznačte životné okolnosti a skúsenosti spisovateľov stratenej generácie, ktoré bezprostredne ovplyvnili ich tvorbu.**

**b)** **Analyzujte dielo E. M. Remarquea Na západe nič nové: literárny druh, žáner, postavy, rozprávač, kompozícia. Prerozprávajte životné osudy hlavnej postavy a jej priateľov. Vysvetlite názov románu. Vysvetlite hlavnú myšlienku z ukážky 1.**

**STRATENÁ GENERÁCIA**

v Spojenie **_stratená generácia_** sa pripisuje _americkej spisovateľke_ **Gertrude Steinovej**, ktorá sa usadila v _Paríži_ a venovala sa tu _písaniu a výtvarnému umeniu_. Počas _prvej svetovej vojny_ sa stala patrónkou mladých _Američanov_, ktorí sa stretávali v jej salóne, hľadajúc nové životné istoty, ale aj _nové cesty v literatúre_.

v Skupina **_amerických autorov_** **(Hemingway, Faulkner, Dos Passos, Fitzgerald)****_, ktorých spájajú negatívne skúsenosti_** **_z vojny_**, z ktorej nevedeli nájsť východisko - neskôr sa takto nazývali aj _európski spisovatelia_.

v **Erich Maria Remarque** vo svojom _protivojnovom románe_ **Na západe nič nové** ako **_prvý charakterizoval vojnovú generáciu ako stratenú generáciu._**

v Využívali **_jazyk publicistického štýlu_** - základnou témou ich diel je **_skepsa a sklamanie_**, rozklad _ľudských a spoločenských hodnôt_ a hľadanie východiska v úteku do _prírody alebo ku kultúre._

v **_Zobrazenie mužských hrdinov, ktorí rovno zo škôl prichádzajú na front_** - majú _veľké ideály_, myslia si, že idú bojovať za vlasť - čoskoro však zistia, že ich ideály sú falošné, stávajú sa zabijakmi, aby prežili.

v Po skončení vojny sa vracajú do _mierového života_ - sú **_poznačení vojnou_**_, nenávidia ju, prichádzajú ako predčasní starci, lebo tam prežili všetko, čo človek prežije za celý život._

v Vojna ich obrala o **_mladosť a vzdelanie_** - majú strach z budúcnosti, lebo nemajú žiadne postavenie a nevedia sa začleniť do spoločnosti.

v **_Nikdy sa nezbavia minulosti_** _- utrpenia z vojny_ - jediné, čo im ostalo, bolo **_frontové priateľstvo_**_, ktoré im slúžilo ako bariéra proti spoločnosti._

v Autori ich zobrazujú ako **_romantických hrdinov a osamelých jednotlivcov_**_,_ ktorým **_nezáleží na živote a sú ľahostajní voči spoločnosti._**

**Erich Maria REMARQUE (1898-1970)**

v **_Autor ako 18-ročný vojak zažil a prežil vojnu_** _-_ vyštudoval _učiteľstvo_, ale po vojne sa mu nedarilo zaradiť sa do každodenného života a striedal povolania.

v Po nástupe _nacizmu v Nemecku_ musel ako človek _židovského pôvodu a kritik prvej svetovej vojny_ opustiť vlasť – mal _americké občianstvo_ a dlhšiu dobu žil vo _Švajčiarsku._

v Významné prozaické diela: **Na západe nič nové, Traja kamaráti, Víťazný oblúk, Čas žitia a čas umierania, Noc v Lisabone.**

v Predstaviteľ nemeckého literárneho smeru: **_expresionizmus_**.

ZNAKY EXPRESIONIZMU

§ **_Subjektívny obraz vnímania_** _– vojna optikou jednej postavy, autobiografické prvky._

§ _Zvýrazňovanie záporných detailov skutočnosti._

§ **_Naturalistické prvky_** _v opise hrôz vojny._

§ **_Kontrast_** _– vzájomné neporozumenie generácií._

§ _Pudové konanie, silný cit, hrôza, asociatívne riadenie motívov a revolta (vzbura)._

§ _Dynamickosť výrazu prostredníctvom krátkych viet._

**NA ZÁPADE NIČ NOVÉ**

q Vo _vojnovom románe_ **Na západe nič nové** autor zachytil osud hrdinu a kolektívu (časti jednej gymnaziálnej triedy) – ako prvý v ňom charakterizoval mladú vojnovú generáciu ako **_stratenú generáciu_**, ktorá sa neskôr nedokázala začleniť do spoločnosti: _„Svedectvo o generácii, ktorú poznačila vojna, i keď unikla jej granátom.“_

q Román sa od prvej po poslednú chvíľu odohráva na bojisku a len v niekoľkých **_retrospektívnych pohľadoch_** (spomienkach postáv) sa dozvieme, z akého prostredia postavy pochádzajú, ako žili a prečo sa rozhodli narukovať ako dobrovoľníci.

q Román **_zachytáva hrôzy prvej svetovej vojny_** a autor pomocou **priameho rozprávača Paula Bäumera** a **_naturalistických opisov_** vtiahne čitateľa priamo do expresívneho príbehu.

q KOMPOZÍCIA: **12 kapitol** – výpoveď rozprávača _Paula Bäumera_ o sebe a skupine kamarátov počas _prvej svetovej vojny_ – mozaika konkrétnych osudov jednotlivých _postáv s rôznymi charaktermi, retrospektíva o živote v zázemí a smrť hlavnej postavy v októbri 1918._

POSTAVY

**Paul Bäumer**

- **_rozprávač_**, citlivý chlapec z chudobnejších pomerov, na front odchádza dobrovoľne so spolužiakmi pred maturitou,

- čitateľ ho sleduje na základnom vojenskom výcviku, na fronte, počas bombardovania, na návšteve u francúzskych dievčat, v lazarete, počas dovolenky a pri záchrane kamaráta.

**Katzinsky**

- štyridsiatnik, ktorý **_nahrádza chlapcom otca_**, šikovný v umení prežiť,

- umiera po zranení, keď sa ho Paul snaží dostať do bezpečia.

**Kantorek**

- **_triedny učiteľ so skresleným a idealizovaným pohľadom na vojnu_**,

- predstaviteľ dospelých, ktorých dezinformácie spôsobili, že mládež išla dobrovoľne na front a neskôr musel aj sám narukovať.

**Kammerich, Muller, Kropp, Detering a ďalší (stratená generácia)**

- _Paulovi kamaráti_, ktorí vojnu berú ako povinnosť, majú strach zo smrti a uvedomujú si jej dôsledky, vinia generáciu otcov a ich smrť umocňuje hrôzu vojny.

DEJ

Ø **Paul Bäumer** sa dostal na front ako dobrovoľník, kde pod vplyvom triedneho učiteľa **Kantorka** sa prihlásila celá trieda. Siedmi sa dostanú spolu do oddielu, dostanú výcvik pre nováčikov a odvelia ich na front. O ich bezpečnosť sa, lepšie ako velitelia, postará starší vojak **Katzinsky** (Kat).

Ø Dobrovoľníci sú nasadení na _západný front do zákopovej vojny_, kde musia bojovať bodákmi muž proti mužovi. Stretávajú sa s modernými zbraňami a novou stratégiou: šrapnely, bomby, bojový plyn, bubnová paľba, zákopová vojna. Paul umiera ako posledný v _októbri 1918_, pričom o niekoľko dní bude koniec vojny.

Ø Autor ukáže každodenný život vojakov prehrávajúcej armády, ktorí zotrvávajú na fronte a zabíjajú, aby neboli zabití. Presvedčili sa, že vojna nie je o odvahe, ani o nenávisti voči nepriateľovi, ale je len o prežití. Sú generáciou, z ktorej mnohí umrú, aj keď ešte nezačali naplno žiť.

Ø _Paul zomiera a jeho denník dopíše niekto iný_ – zomrel v čase, keď zúrila zákopová vojna, kde vojaci nedobýjali nové mestá, ale bojovali niekoľko dní o úsek medzi jednotlivými zákopmi. Správa z bojiska znela: **_Na západe nič nové_**.