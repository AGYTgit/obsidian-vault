
---

**Maturitné zadanie 12 – vypracovanie**

**časť 1 a**

**1. a) Charakterizujte opis, vymenujte jeho znaky, vysvetlite rozdiel medzi statickým      a dynamickým, subjektívnym a objektívnym opisom.**

**OPIS**

§ Zameriava sa na **_vymenúvanie vlastností osôb, predmetov, javov a činností_**.

§ Rozoznáva **_podstatné znaky a usporadúva ich podľa dôležitosti_**.

§ Všetky druhy opisu sa členia na **_úvod, jadro a záver_**.

ZNAKY OPISU

o Opis je založený na _cieľavedomom pozorovaní a následnom vymenúvaní základných znakov predmetov, osoby alebo javu_.

o Úlohou je vystihnúť opisovaný objekt ako _celok_ a zároveň jeho _jednotlivé časti, ich vlastnosti a vzájomné vzťahy._

o Je to _vypočítavanie vlastností_ **_(enumerácia)._**

o Pri opise akéhokoľvek predmetu je dôležité rozpoznať jeho _podstatné znaky a vlastnosti, usporiadať ich podľa dôležitosti a vytvoriť si logický postup opisovania_.

o Používajú sa hlavne **_menné slovné druhy_** _(podstatné mená, prídavné mená, zámená)_ a **_viacnásobné vetné členy._**

_P__odľa povahy opisného predmetu_:

a) **Statický** opis

Ø Opisuje statické predmety, neživé veci, ale aj osoby (zvyčajne je to _odborný opis_, v umeleckej literatúre _opis osoby_ alebo _prostredia_), využíva veľa podstatných a prídavných mien.

b) **Dynamický** opis

Ø Dynamizuje sa predovšetkým väčším počtom slovies a využitím personifikácie a metafory (zvyčajne je to _umelecký opis_ alebo _opis pracovného postupu, opis činnosti, opis objektu v pohybe_).

Ø Autor vymenúva v logickej časovej a príčinnej následnosti jednotlivé úkony, ktoré treba vykonať pri realizácii istého cieľa.

_Podľa postoja autora:_

a) **Objektívny opis**

- Zachytenie znakov a vlastností opisovaného predmetu.

- Nevyslovuje sa vlastné hodnotiace stanovisko, pričom objektívnosť sa dosahuje výberom _neutrálnych jazykových prostriedkov_, ktoré sú zrozumiteľné pre všetkých a nedávajú možnosť rozličnej interpretácii.

- Využíva sa v _náučnom opise (vedecké práce, návody na použitie a pod.) a pri administratívnej charakteristike (posudok, opis hľadanej osoby, zákon)._

b) **Subjektívny opis**

- Autor uplatňuje svoje hľadisko a zámer, prináša svoje hodnotenie a zapája fantáziu.

- Využíva _expresívne jazykové prostriedky._

- Uplatňuje sa najmä v _umeleckej literatúre (umelecký opis),_ ale aj v _masmediálnej komunikácii (reklama, reportáž, recenzia na výrobok)._

**časť 1 b**

     **b) Uveďte znaky charakteristiky, vysvetlite pojmy a povedzte k nim príklad: autocharakteristika, karikatúra, priama a nepriama charakteristika. Aký druh charakteristiky je použitý v ukážke 1 a prečo?**  

          **Zoštylizujte krátku autocharakteristiku (5-6viet), ktorá bude porovnávacím opisom.**

**CHARAKTERISTIKA**

§ Z gréckeho slova _charakter (vryté znamenie)_ - druh opisu, ktorý zachytáva **_základné a typické znaky osoby_** – _telesné a povahové vlastnosti, záujmy a schopnosti._

§ **_Enumerácia_** (výpočet) _vlastností osoby vo vzťahu k sebe, obdobiu, práci, ostatným ľuďom a prostrediu._

§ **_Komplexná charakteristika osoby_** (vlastnosti človeka z viacerých uhlov pohľadu) - zachytáva _kladné i záporné stránky osoby._

§ Využíva predovšetkým _prídavné mená, príslovky, vety s viacnásobným vetným členom, citovo zafarbené slová, synonymá a antonymá._

DRUHY

**_Vonkajšia_** **-** opis _postavy, tváre, chôdze a oblečenia._

**_Vnútorná_** **-** opis _morálnych a povahových vlastností, záujmov, rodiny, prostredia a vzťahov._

**_Priama_** – priamo _vymenúva vlastnosti osoby_.

**_Nepriama_** – _vlastnosť osoby vyplýva z jej konania._

**_Individuálna_** – charakteristika _jednej osoby_ – zachytáva vlastnosti jednotlivca.

**_Skupinová_** – charakteristika _viacerých osôb alebo kolektívu_ _(skupina, trieda, národ)._

**_Objektívna_** **–** autor _nezainteresovane vymenúva vlastnosti osoby_.

**_Subjektívna_** **–** autor _vlastnosti aj hodnotí_.

**_Porovnávacia_** – _vlastnosti jednej osoby porovnávame s vlastnosťami druhej osoby._

**_Umelecká_** – autor opisuje osobu zo svojho pohľadu a _subjektívne hodnotí jej vlastnosti a správanie._

**_Administratívna_** – _posudok_ – autor, bez zaujatia, _objektívne opisuje kladné a záporné vlastnosti osoby_ _(pracovníka, študenta)._

**_Autocharakteristika_** - zachytenie _typických vlastností_ _autora textu_.[](http://referaty.atlas.sk "ATLAS.SK – Môj svet internetu")

**_Karikatúra_** – _úmyselne skreslené a prehnané zobrazenie osoby alebo javu._

**časť 2 a**

**2. a) Porovnajte romantizmus a realizmus ako literárne zobrazovacie metódy z hľadiska filozofického, umeleckého a historického vývoja.**

**ROMANTIZMUS**

Ø Za otca romantizmu sa pokladá _francúzsky mysliteľ a spisovateľ_ **Jean Jacques Rousseau** _(19. storočie)_, ktorý žiadal _nové usporiadanie spoločnosti, zdôrazňoval návrat človeka k prírode a citovosť pokladal za základ básnickej tvorby._

Ø Romantizmus bol reakciou na **_klasicizmus_**, ktorý za najväčšiu hodnotu pokladal _ľudský rozum_.

Ø Tento smer priniesla nová spoločenská vrstva (buržoázia), ktorá sa presadila vo _Veľkej francúzskej revolúcii –_ tvrdila, že idey revolúcie _(bratstvo, rovnosť, sloboda)_ a ľudské spolunažívanie sa nedajú uskutočniť iba rozumom, ale je k tomu potrebný _cit, pochopenie a tolerancia._

Ø Romantizmus bol ovplyvnený filozofiou **_iracionalizmu_**, ktorý _popieral vedecké, rozumové a logické poznávanie_.

**REALIZMUS**

o Časovo je vyčlenený od _polovice 19. storočia_ do _začiatku 20. storočia._ 

o **Zmysel pre skutočnosť** - filozofický smer **pozitivizmus** a zakladateľ _Auguste Comte._

o Zdôrazňovala **_objektívne poznanie skutočnosti_** - za skutočné sa pokladalo to, čo sa dalo overiť _zmyslami a skúsenosťami_.

o Spisovatelia sa snažili **_objektívne zobraziť reálny život, ľudské vzťahy a charaktery._**

o Literatúra zobrazovala **_obyčajného človeka všetkých spoločenských vrstiev v prostredí, v ktorom žije._**

o Zobrazovali sa **_nedostatky spoločnosti_**, pričom sa využívala aj _irónia a satira._

**Porovnanie romantizmu a realizmu**

ROMANTIZMUS

Ø Pre romantického spisovateľa mala záväzný význam **_predstavivosť a fantázia_**.

Ø Romantický autor stavia proti prízemnosti života buržoáznej spoločnosti **_veľkolepú minulosť_** či hmlistú budúcnosť. 

Ø Vzdor romantického hrdinu je **_individuálny_** – je _osamotený, výnimočný, končí často tragicky._

Ø Pre romantizmus je charakteristická **poézia** **-** **_rozpor medzi snom a skutočnosťou_** – dôležitá je **_lyrická časť_** - _emocionálnosť, cit, individualita_.

REALIZMUS

Ø Pre realistického autora bolo rozhodujúce **_zobrazenie všedného života na základne vlastnej skúsenosti._**

Ø Realista zobrazuje **_súčasnosť_**, vplyv kapitalizmu na ľudské vzťahy a charaktery, krutý a násilný zákon peňazí.

Ø **_Hrdina realizmu je z každej spoločenskej vrstvy_** - je súčasťou spoločnosti a vyrastá z konkrétneho spoločenského prostredia.

Ø Dôležitá je **_epická časť_**- väzba medzi spoločenským a osobným - protirečenia v spoločnosti.

**časť 2 b**

    **b) Charakterizujte cyklus Ľudská komédia: postavy, metódu, dielo zaraďte do literárneho obdobia, vymenujte najznámejšie romány v nej.**

         **Analyzujte dielo Otec Goriot: žáner, postavy, kompozíciu – čím sa začína, čím končí dielo, akú úlohu plní v diele opis. Charakterizujte hlavné postavy. Aké typy postáv sú v nich vytvorené? Vysvetlite hlavnú myšlienku v ukážke 1, tvrdenie dokážte citovaním.**

**Honoré de BALZAC  (1799-1850)**

Ø Bol synom dôstojníka napoleonskej armády, ktorý si meno _Balssa_ zmenil na _Balzac_.

Ø Motivácia zbohatnúť a získať umelecké uznanie ho priviedla z rodného mesta _Tours_ do _Paríža_ s cieľom dosiahnuť písaním slávu.

Ø Prvé romány nemali úspech a bankrotom skončila aj jeho vydavateľská činnosť – až na začiatku 30. rokov 19. storočia odštartoval cyklus úspešných a umelecky kvalitných diel, ktoré z neho urobili jedného z najvýraznejších predstaviteľov **_realistického románu s kritickým zameraním_**.

Ø Preslávil sa cyklom 97 románov s názvom **Ľudská komédia** _(Štúdie mravov, Filozofické štúdie, Analytické štúdie)_ – cieľom bolo pravdivo ukázať francúzsku spoločnosť 19. storočia po každej stránke – najvýznamnejšie romány: **Otec Goriot, Sesternica Beta, Bratranec Pons, Lesk a bieda kurtizán, Stratené ilúzie, Šagrénová koža, Eugénia Grandetová.**

Ø Obohatil svetovú literatúru o postavy (predstavujú všetky spoločenské vrstvy), ktorých je viac ako 2 500 a ktoré prestupujú z románu do románu – tzv. **_migrujúce postavy._**

Ø **Typizácia** - zobrazenie rôznych charakterov postáv - **_opisy ako súčasť deja_**.

**OTEC GORIOT**

Spoločenský román **Otec Goriot** patrí do _Štúdií mravov:_

§ Zachytáva **chorobnú lásku otca k dcéram**.

§ Zobrazuje **úpadok citov**, ktoré sú vnímané ako slabosť – **prioritou sú peniaze a moc.**

§ Zobrazuje **sociálnu situáciu Francúzska**, vykresľuje **prostredie a morálku francúzskej spoločnosti.**

§ **Vševediaci rozprávač** – pozná všetky postavy, ich myslenie a konanie, ale do deja nezasahuje a zachováva si odstup.

§ **Retrospektívny kompozičný postup** – dej sa odvíja od konca príbehu v troch líniách:

1. **_hlavné postavy_**: _Otec Goriot – Rastignac – Vautrin._

2. **_mesto_** – život jednotlivých spoločenských vrstiev v typizovaných štvrtiach.

3. **_veda_** – úroveň poznania medicíny.

§ Skladá sa zo **4 kapitol**, dodržiava chronologickú kompozíciu, ale o minulosti Goriota sa dozvedáme retrospektívnymi pohľadmi.

§ V úvode autor presviedča čitateľa, že ide o pravdivú históriu – _podrobne mu predstavuje prostredie penziónu a mesta, ktoré vytvárajú obraz francúzskej spoločnosti_ – čím je človek chudobnejší, tým býva na vyššom poschodí penziónu.

§ Každá predstavená štvrť v Paríži predstavuje jednu spoločenskú vrstvu – napr. _Saint-Germaine – šľachta, Latinská štvrť – chudoba, študenti._

§ Záver tvorí _5 dramatických dní_, počas ktorých sme svedkami dvoch úmrtí – **_fyzického Goriotovho a morálneho Rastignacovho._**

POSTAVY

**Otec Goriot**

Ø Prišiel do penziónu a predtým sa musel vzdať svojich obchodov, lebo dcéry vydal za šľachticov.

Ø Staršia **Anastázia** je ženou chudobného šľachtica **de Restaud** a mladšia **Delfína** je ženou skúpeho bankára **Nucingena**, ktorý si šľachtický titul kúpil.

Ø Tieto manželstvá sú vlastne finančnými transakciami, každý si žije ako chce, ale nesmie vyvolať škandál a dostať sa do rečí.

Ø _Otec Goriot_ dcéry finančne podporuje, od smrti matky sa im snaží splniť každé prianie, zachraňuje ich pred škandálmi a podporuje dokonca aj ich milencov.

Ø Keď už nemá nič, z prízemia penziónu sa dostal až do podkrovnej izbičky vedľa chudobných študentov.

Ø Ochorie, nemá na lieky, dostane porážku a zomiera celkom opustený. Jeho mladý sused **Eugéne de Rastignac**, milenec jeho dcéry _Delfíny_, organizuje pohreb, ktorý nemá čím zaplatiť. Dcéry pošlú prázdne koče so zatiahnutými závesmi – mali niečo dôležitejšie než otcov pohreb...

**Eugéne de Rastignac**

Ø Je postupne sa meniaca postava – prichádza do _Paríža_ chudobný, ale s kontaktom na vyššiu vrstvu, kde sa spolieha na sesternicu, ktorá má významné postavenie v parížskej spoločnosti.

Ø Pochopí, že nemá šancu uspieť, ak sa mu neotvoria dvere parížskych salónov a najlepšie je sa tam dostať s vplyvnou milenkou z vyššej spoločnosti. Najprv sa zaujíma o _Anastáziu_, a keď neuspel, tak získal _Delfínu._ 

Ø Prijíma ponaučenia od **Vautrina**, bývalého trestanca, ktorý tiež žije v penzióne a na jeho odporúčanie si všíma i mladú šľachtičnú **Viktorine**, ktorá je perspektívna dedička.

Ø Ubytuje sa v byte, ktorý zariadila dcéra za otcove posledné peniaze a postará sa o _otca Goriota_, ktorý je na smrteľnej posteli.

Ø Na konci diela sa rozhodne presadiť v parížskej spoločnosti za každú cenu.

**Vautrin**

Ø Skrýva sa v penzióne pod cudzím menom a láka _Eugéna_ na zločiny – inscenuje súboj s bratom slečny _Viktorine_, ktorú by rád videl ako _Eugénovu_ nevestu.

Ø Spoznajú ho a zatknú – bude vystupovať aj v románoch **_Stratené ilúzie_** a **_Lesk a bieda kurtizán_**.

Ø Skúsený a prefíkaný trestanec, ktorý si osvojuje zákony spoločnosti vo svoj prospech, pričom sa drží zásady, že chladnokrvnosť je cieľom k úspechu.

Ø Pomáha _Rastignacovi_ dostať sa do vyššej spoločnosti.

**Pani Vauquerová**

Ø Jej penzión je **_symbolom rozvrstvenia francúzskej spoločnosti od šľachty cez buržoáziu až k zločincovi._**

Ø Čím vyššie _otec Goriot_ postupuje v budove penziónu, tým je chudobnejší, a tým nižšie sa sociálne zaradí – postupuje zo slnečného prízemia s dverami do záhrad až do podkrovia.

Ø _Pani Vauquerová_ spočiatku dúfala, kým bol _otec Goriot_ ešte bohatý, že sa stane _madame Goriotovou_. Plán jej však nevyšiel a o, neskôr chudobného, _Goriota_ už nemala záujem.