
---

**Maturitné zadanie 13 – vypracovanie**

**časť 1 a**

**1. a) Vlastnými slovami charakterizujte úvahu ako slohový útvar (funkcia, obsah, znaky, slovná zásoba, vetná stavba, kompozícia). Vymenujte jazykové štýly a žánre, v ktorých sa uplatňuje úvahový slohový postup.**

**ÚVAHA**

Ø Usiluje sa zachytiť vzťahy medzi analyzovanými faktmi a javmi, ale posudzuje ich nie z objektívneho, ale zo **subjektívneho** hľadiska.

Ø Autor si vyberá **_výrazové prostriedky rečníckeho štýlu_** (_rečnícka otázka a odpoveď na ňu, zvolanie, neukončená veta_ a pod.) tak, aby na seba upozornil **_novým pohľadom na danú tému_**.

Ø Vyjadruje sa k téme, ktorá je už **_dostatočne známa širšiemu okruhu ľudí_** a je zároveň pre nich príťažlivá.

Ø Využíva často **citát** (doslovná reprodukcia prehovoru iného človeka) a **parafrázu** (vyjadrenie myšlienky iného človeka inými slovami).

Ø Prejavuje sa v nej _úroveň myslenia, zrelosť autora, jeho pohľad na svet, vzdelanie a skúsenosti._

Ø Vyskytuje sa v **_opise, charakteristike, rozprávaní a výklade_**.

ZNAKY

· Slohový útvar, v ktorom sa autor **_zamýšľa nad určitými problémami alebo javmi_**.

· Vychádza z **_konkrétnych faktov_**, ktoré rešpektuje a hodnotí a zaoberá sa _príčinnými a podmienkovými vzťahmi._

· _Nepoúča a neponúka nové poznatky_, iba sa nad nimi zamýšľa a **_vyvodzuje isté všeobecné závery._**

· Autor _nerieši daný problém a je na čitateľovi, aby ho doriešil sám._

· Niekedy je úvaha _apelatívna_ - autor čitateľa vyzýva nielen k _zamysleniu, ale aj k činom._                     

SLOVNÁ ZÁSOBA

o Základom je _správna voľba hodnotiacich výrazov a prídavných mien_.

o _Podstatné mená_ majú úlohu _pomenovania a hodnotiacu úlohu_ (majú ju aj _slovesá_).                                           

o Úvaha je založená na _uvažovaní a premýšľaní_, a preto musí klásť veľké nároky na **_presné vyjadrovanie._**

o Úvaha musí dokázať _javy a problémy pomenovať, rozlišovať ich a vystihnúť charakteristické znaky._

VETNÁ STAVBA

§ Základom je _správne a presné vyjadrenie príčinných vzťahov a logických súvetí._

§ Používajú sa _priraďovacie súvetia, dôvodové, podmienkové, účelové, prípustkové a dôsledkové vety._

§ _Presnosť a znalosť termínov_ je relatívna, pretože autor sa _nepohybuje vo svete faktov, ale vo svete možností._

§ Autor sa snaží udržiavať kontakt s čitateľom, preto používa **_všetky typy viet_**: _oznamovacie, opytovacie a rozkazovacie._

§ Využívajú sa **_rečnícke otázky_**, ktorými sa autor obracia k čitateľovi - na tieto otázky čitateľ nečaká odpoveď, ale vedú ho k _zamysleniu_, pôsobia na jeho _svedomie, myslenie i konanie_.

KOMPOZÍCIA

§ **_Úvod_** - _vychádza z určitých faktov, ktoré pomenúvajú všeobecný problém_ - na začiatku úvahy môže byť _otázka_.                                                 

§ **_Jadro_** - _rozoberá a vysvetľuje fakty, ktoré pisateľ hodnotí a zaujíma k nim svoj postoj._

§ **_Záver_** - pisateľ _dokazuje tvrdenie, argumentuje, vyvodzuje závery alebo necháva problém otvorený._     

§ **_Motto_** - podnet k úvahe, môže byť aj _nadpisom (verš, výrok, citát, aforizmus, myšlienka)._

§ **Odseky** – vytvárajú sa podľa _myšlienkových a obsahových častí_.

§ **Veta** – je pestrá, autor veľakrát opakuje za sebou _krátke vety_, aby zrytmizoval text, mení dĺžku vety, nevyužíva často komplikované zložené súvetia a polovetné konštrukcie.

**Vymenujte jazykové štýly a žánre, v ktorých sa uplatňuje úvahový slohový postup.**

**Úvahový slohový postup** sa uplatňuje v nasledovných _štýloch a žánroch_:

**a) publicistickom** _(komentár, úvodník, recenzia),_

**b) umeleckom** _(pásmo postáv, monológ, reflexia, reč rozprávača),_

**c) odbornom** _(recenzia, esej)._

**časť 1 b**

    **b) Pomenujte v ukážke 2 použitý jazykový štýl, slohový postup. Aké slová a vety v nej prevládajú? Prečo? Nájdite príklady. Vypracujte z nej konspekt, v ktorom bude aspoň 5 znakov úvahy.**

V _ukážke 2_ je použitý **_odborný štýl_** a **_výkladový slohový postup._**

V _ukážke 2_ nachádzame:

**_termíny_** _(subjektívnosť, rétoricko-patetické spôsoby)_

**_odborné slová_** _(index, lexika)_

**_cudzie slová_** _(atribúty, relatívne)_

**_argumenty a pasívne tvary slovies_** _(poukazuje sa, predpokladá sa)_

**_dlhé rozvité vety súvetia_** _–_ ich úlohou je vysvetľovať a objasňovať                

**časť 2 a**

**2. a) Stručne priblížte životné osudy Martina Kukučína, zaraďte ho ako spisovateľa do literárneho obdobia.**

**Martin KUKUČÍN (1860-1928)**

v Pochádza z _Jasenovej na Orave_, najprv absolvoval učiteľský ústav a pracoval ako učiteľ, neskôr študoval v _Prahe_ medicínu a ako lekár pôsobil v _Chorvátsku a v Latinskej Amerike._ Pochovaný je v _Martine_.

v Vo svojich dielach _zobrazuje život jednoduchého ľudu_ - zameriava sa na _kladné_, ale aj _záporné_ vlastnosti ľudu.

v Zaraďujeme ho do **_1. vlny slovenského literárneho realizmu._**

TVORBA

poviedky: **Keď báčik z Chochoľova umrie, Rysavá jalovica, Veľkou lyžicou**

novely: **Neprebudený, Mladé letá**

romány: **Dom v stráni, Mať volá**

**časť 2 b**

     **b) Analyzujte dielo Martina Kukučína Dom v stráni: žáner, miesto, čas deja, charakterizujte hlavné postavy, prerozprávajte príbeh. Zaraďte dielo do literárneho obdobia. Vysvetlite, ako sa rieši hlavný problém románu a prečo. Svoje tvrdenie dokážte citovaním.**

**DOM V STRÁNI**

Ø **Dvojzväzkový spoločenský kritickorealistický román**, ktorý čerpá námet z _chorvátskeho prostredia dalmátskej dediny, ktorá bola podobná obrazu slovenskej dediny_ – všíma si jednotlivé spoločenské vrstvy na dedine a ich predstaviteľov.

Ø Vznikal v rokoch _1902-1904 na chorvátskom ostrove Brač_, kde sa autor oženil a istý čas žil - vychádzal na pokračovanie v _Slovenských pohľadoch_.

Ø Ukazuje neprekonateľné rozdiely medzi spoločenskou vrstvou **_statkárov_** a **_težakov_** (po chorvátsky sedliakov) a zobrazuje aj novú vrstvu **_veľkopodnikateľov_** – autor vytvára **sociálne typy postáv**, ktoré reprezentujú svoju sociálnu vrstvu.

Ø Zachytáva **_rozpad patriarchálnych vzťahov v sedliackej rodine_** – v jednom dome a na jednom majetku už nechceli žiť viaceré generácie a gazdovstvo už neriadil len jeden gazda – otec rodiny.

Ø **_Vševeciaci typ rozprávača_** – _konflikt je spôsobený odlišným vnímaním princípov citu a rozumu, prostredia a tradícií._

Ø Uvádza citát z diela talianskeho básnika **Leopardiho**: „_Dve veci má svet – lásku a smrť.“ –_ toto motto naznačuje tému: všetko, čo je medzi láskou a smrťou – _život a jeho problémy, osudy jednotlivca, rodín, spoločenských vrstiev a spoločnosti._

Ø Časové rozpätie románu sa zhoduje so _striedaním ročných období_ a na ich pozadí sa odvíja celý vzťah hlavných postáv.

**_Kompozične sa člení na 4 časti:_**

1. _Vzplanutie lásky medzi Nikom a Katicou._

2. _Nikovo úsilie priblížiť sa sedliakom._

3. _Nikov rozchod s Katicou._

4. _Smrť Mate Beraca ako symbolický epilóg románu._

POSTAVY

**Mate Berac** 

**_Predstaviteľ sedliactva_**, ktorý má všetky dobré vlastnosti tejto vrstvy – pracovitosť, poctivosť a hrdosť na to, že sedliaci nežijú z cudzieho a že žijú ako sa na počestných ľudí patrí.

**Šora Anzula**

**_Predstaviteľka statkárskej vrstvy_** – pôvodne bola zemiankou, ale vydala sa za neurodzeného človeka – námorného kapitána. Je bohatá, láskavá, realistická a praktická. Nie je povýšená a prijala by aj sedliacku nevestu, keby bola presvedčená, že jej syn nebude manželke po rokoch vyčítať jej pôvod.

**Obchodník Zandome**

**_Reprezentuje novú spoločenskú vrstvu na dedine a nový životný štýl -_** je ženatý, ale s vernosťou si problémy nerobí. Vo veľkom skupuje víno kvôli zisku a nejde mu o kvalitu ako _Matemu_. Nezaoberá sa postavením chorvátskeho národa alebo politikou – prvoradý je pre neho zisk.

DEJ

Ø Dcéry váženého sedliaka z richtárskeho rodu a bývalého námorníka **_Mateho Beraca_** – **_Matija a Katica_** – prichádzajú domov na fieru (hody) - na nich si _Katicu_ všimol mladý **_Niko Dubčić_** – najbohatší dedič v kraji, ktorý sa páčil aj _Katici_ – ona však v ňom videla príležitosť odpútať sa od dediny a pripojiť sa k pánom.

Ø _Nikova matka_ – **_šora Anzula_** – pre syna vychováva v ústave pre zemianske slečny **_Doricu Zorkovičovú_** – dcéru svojej priateľky. Súhlasila by aj so sedliackou nevestou, avšak vie, že keď prestane prvé zaľúbenie, tak _Nikovi_ bude na _Katici_ prekážať jej pôvod a nevzdelanosť.

Ø Počas prehliadky vinohradov sa _šora Anzula_ stretáva s _Matem Beracom_. Jeho žena **_Jera_** vzťah dcéry podporuje, ale _Mate_ neverí v stálosť panských citov a vie, že jeho dcéra bude nešťastná. So _šorou Anzulou_ sa dohodnú, že manželstvo prekazia len v tom prípade, ak sa ukáže, že medzi mladými niet trvalej lásky.

Ø Obchodník **_Zandome_** – _Nikov priateľ_ – je presvedčený, že _Nikovi_ sa páči _Katica_ len ako žena. **_Paškovi Bobicovi_** – predchádzajúcemu priateľovi _Katice_ z težackej (sedliackej) vrstvy – nájde prácu v meste, lebo vie, že _Katica_ nikdy nebude _Nikovou ženou._

Ø Po čase sa _Nikovi_ sa nepáči vypočítavosť _Katicinej matky Jery_ a uvedomí si, že aj _Katica_ bude taká, aká je jej matka. Keď sa nečakane vráti domov _Dorica Zorkovičová_, _Katica_ je konfrontovaná s jemnosťou a kultivovanosťou panského prostredia.

Ø _Niko_ začne tieto dve ženy porovnávať a vidí, že _Dorica_ je jemná, milá, šikovná a pekná, kým krásna _Katica_ je prudká a nevzdelaná. Preto sa s _Katicou_ rozíde, čo ona ťažko znáša, ale jej otec _Mate_ sa _Nika_ zastane.

Ø Pri posteli umierajúceho _Mateho_ sa stretne jeho rodina, _Dubčićovci i Zandome. Katica_ sľúbi otcovi, že si vezme _Paška Bobicu._