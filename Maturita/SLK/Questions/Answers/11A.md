
---

**Maturitné zadanie 11 – vypracovanie**

**časť 1 a**

**1. a) Definujte pojmy: lexikológia, slovo, slovná zásoba. Aký je rozdiel medzi aktívnou**  

        **a pasívnou slovnou zásobou? Ktoré profesie vyžadujú rozsiahlu individuálnu**  

        **slovnú zásobu a prečo? Vysvetlite rozdiel medzi lexikálnym a gramatickým**  

        **významom slova. Teóriu doplňte ľubovoľným príkladom. Vymenujte aspoň 5**  

        **druhov slovníkov a naznačte, kedy ich možno použiť.**   

**LEXIKOLÓGIA**

**Lexikológia** (z gréckeho _lexis_ – slovo a _logos_ – veda) – náuka o slove a slovnej zásobe (lexike).

**SLOVO**

**Slovo** (lexéma) – je skupina hlások, ktorá má svoj **_lexikálny (vecný) význam_** _(pomenúva osoby, zvieratá, veci, deje, predmety, vzťahy atď.)_ a **_gramatický význam_** (v slove identifikujeme _gramatické kategórie_).

**SLOVNÁ ZÁSOBA**

**Slovná zásoba** – súhrn všetkých slov v jazyku. Rozvíja sa vekom, vzdelaním, čítaním a komunikáciou s ľuďmi.

a) **_aktívna_** – slová, ktorým rozumieme a ktoré používame,

b) **_pasívna_** – slová, ktorým rozumieme, ale ich nepoužívame.                                                                                                         

**SLOVNÍKY**

LEXIKOGRAFIA - _náuka o slovníkoch_:      

**Slovník slovenského jazyka** – slovná zásoba súčasnej slovenčiny.                                            

**Krátky slovník slovenského jazyka** – obsahuje 50 tisíc slov.  
**Terminologické slovníky** – odborné a dvojjazyčné.  
**Slovník cudzích slov****Etymologické slovníky****Retrográdne slovníky** – podľa gramatických prípon.  
**Malý synonymický slovník**

**Malý frazeologický slovník****Poetický slovník** – umelecké prostriedky.  
**Príručný slovník slovenskej výslovnosti** – ako správne vyslovovať.  
**Slovník nesprávnych a správnych výrazov****Slovník slovenských nárečí**                                                          

**časť 1 b**

    **b) Uveďte, ako sa členia slová v slovnej zásobe. Povedzte k nim príklady. Opravte**  

         **nespisovné výrazy v ukážke 2.**

**ČLENENIE SLOV V SLOVNEJ ZÁSOBE**

**I.** podľa **významu:**

a) **_jednovýznamové_** – slovo pomenúva jednu vec.

b) **_viacvýznamové_** – slovo má, okrem základného významu, i prenesený význam _(kohútik – mladý kohút, kohútik – vodovodný)._

**II.** podľa **vzťahu medzi významami slov:**

**a) homonymá** (rovnozvučné slová) – sú slová, ktoré rovnako znejú, ale majú odlišný význam – napr. _list (na strome) a list (napísaný)._

**b) synonymá** (rovnoznačné slová) – sú slová, ktoré odlišne znejú, ale majú _podobný alebo rovnaký význam_, pričom patria vždy do toho istého slovného druhu – napr. _nemoc-choroba, milý-príjemný._

**c) antonymá** (opozitá) – sú slová s opačným významom – napr. _deň a noc, dobrý a zlý._

**III.** podľa **zaradenosti do štýlu:**

a) **_hovorové_** 

b) **_odborné názvy (termíny)_**

c) **_básnické (knižné, poetizmy)_**

d) **_kancelarizmy_**

e) **_žurnalizmy (publicizmy)_**

**IV.** podľa **spisovnosti:**

a) **_spisovné_**

b) **_nespisovné:_**

1. **_nárečové –_** slová z teritoriálnych a zemepisných nárečí.

2. **_slangové –_** slová istých sociálnych skupín (profesionalizmy, argot – tajná reč).

**V.** podľa **citového zafarbenia:**

a) **_citovo zafarbené slová (expresívne)_** – vyjadrujú naše kladné _(zdrobneniny, rodinné slová, detské slová, eufemizmy – zjemňujúce slová)_ alebo záporné _(pejoratíva – hanlivé slová, slová so zveličujúcim významom, vulgarizmy)_ city.

b) **_neutrálne slová –_** slová bez citového príznaku.

**VI.** podľa **pôvodu:**

a) **_domáce slová_** _(košeľa, dom)._

b) **_cudzie slová –_** slová z iných jazykov – dnes hlavne z angličtiny.

c) **_zdomácnené slová –_** slová z iných jazykov prispôsobené slovenčine _(profesor, tragédia, fotograf)._

d) **_medzinárodné slová (internacionalizmy)_** – využívajú sa v náučnom a publicistickom štýle _(substantíva, klasicizmus)._

e) **_nezdomácnené slová –_** používajú sa v pôvodnej podobe _(pizza)._

**VII.** podľa **doby vzniku:**

a) **_zastarané slová:_**

**_archaizmy –_** slová, ktoré pomenúvajú osobu, vec alebo jav, ktorý ešte existuje, ale už má nový výraz _(temnica – väznica)._

**_historizmy_** – slová, ktoré sa prestali používať preto, lebo veci a javy, ktoré označovali, zanikli _(zlatka, groš, dukát)._

**_b) neologizmy_** – sú nové slová v slovnej zásobe -nachádzajú sa hlavne medzi odbornými termínmi.

**Opravte nespisovné výrazy v ukážke 2.**

**Ukážka 2**

_koliečkové brusle, napadla ma myšlienka zorganizovať stretko v reštike, zo školskej posilovne vychádzajú nadupaní kamoši._

**_Opravené_**

_kolieskové korčule, napadla mi myšlienka zorganizovať stretnutie v reštaurácii, zo školskej posilňovne vychádzajú trénovaní kamaráti._

**časť 2 a**

**2. a) Charakterizujte spoločenské podmienky, ktoré ovplyvnili charakter romantickej**  

         **literatúry. Špecifikujte myšlienkové východiská a znaky romantickej literatúry.**  

         **Vymenujte aspoň 5 predstaviteľov a 3 diela svetovej romantickej literatúry.**

**ROMANTICKÁ LITERATÚRA**

Ø Romantizmus vznikol v _Anglicku_, najväčší rozvoj zaznamenal vo _Francúzsku, Nemecku a Rusku_. Jeho nástup bol ovplyvnený _priemyselnou revolúciou v Anglicku a Veľkou francúzskou revolúciou (1789)._

Ø Za otca romantizmu sa pokladá _francúzsky mysliteľ a spisovateľ_ **Jean Jacques Rousseau** _(19. storočie)_, ktorý žiadal _nové usporiadanie spoločnosti, zdôrazňoval návrat človeka k prírode a citovosť pokladal za základ básnickej tvorby._

Ø Romantizmus bol reakciou na **_klasicizmus_**, ktorý za najväčšiu hodnotu pokladal _ľudský rozum_.

Ø Tento smer priniesla nová spoločenská vrstva (buržoázia), ktorá sa presadila vo _Veľkej francúzskej revolúcii –_ tvrdila, že idey revolúcie _(bratstvo, rovnosť, sloboda)_ a ľudské spolunažívanie sa nedajú uskutočniť iba rozumom, ale je k tomu potrebný _cit, pochopenie a tolerancia._

Ø Romantizmus bol ovplyvnený filozofiou **_iracionalizmu_**, ktorý _popieral vedecké, rozumové a logické poznávanie_.

Ø Pre obdobie romantizmu je typický **_individualizmus_** (nadraďovanie jednotlivca nad spoločnosť) a **_subjektivizmus_** (zdôrazňuje sa úloha jednotlivca a vlastný pohľad na veci okolo neho).  

ZNAKY

· **_Rozpor medzi snom, túžbou a realitou_** - v popredí konania postáv aj myslenia autora je **cit**.

· Postavy sú **_idealizované_**, často sú to ľudia z _nižších spoločenských vrstiev_ (žobráci, bezdomovci, zbojníci).

· Hrdina je _autoštylizáciou autora_ - je **_výnimočný, obdarený citom a vášňami_**.

· Začala upadať viera v rozum - zdôrazňuje sa **_subjektívnosť, cit_**_, obrazotvornosť, schopnosť vcítiť sa, fantázia a spontánnosť._

· Dôležitá je sila _prírody, mystika, exotika a_ **_harmónia kontr_**_astu_ (zločinnosť a nevinnosť, ohyzdnosť a krása).

· Záujem o **_historickú tematiku_** - literatúra zobrazuje _ideálny svet a uniká z reality do minulosti._

· _Nediferencovaný jazyk_ (rovnako rozpráva žobrák aj kráľ) a _žánrový synkretizmus_ (prelínajú sa žánre) - vzorom sa stáva **_ľudová slovesnosť_**.

· **_Dej končí tragicky_** – smrťou hlavného hrdinu, ktorý túži po plnosti života a lásky a v zápase o uskutočnenie svojho ideálu hynie.

· Do deja často vstupuje _náhoda a nepredvídaná okolnosť_ - situácie v dielach sú výnimočné.

**Vymenujte aspoň 5 predstaviteľov a 3 diela svetovej romantickej literatúry.**

Nemecká literatúra: **Johann Wolfgang Goethe - Utrpenie mladého Werthera.**

Francúzska literatúra: **Victor Hugo – Chrám Matky Božej v Paríži.**

Ruská literatúra: **Alexander Sergejevič Puškin -  Kapitánova dcéra.**

Česká literatúra: **Karel Hynek Mácha** **_-_** **Máj.**

Anglická literatúra: **George Gordon Byron - Childe Haroldova púť.**

Poľská literatúra: **Adam Mickiewicz.**

Maďarská literatúra: **Šándor Petőfi.**

**časť 2 b**

    **b) Analyzujte dielo svetovej romantickej literatúry: V. Hugo - Chrám Matky Božej**

         **v Paríži: žáner, miesto, čas deja, hlavné postavy, dej. Nájdite znaky romantickej**

         **literatúry v tomto diele. V ukážke 1 vyhľadajte niektoré z nich.**

**Victor HUGO** (1802-1885)

v _Francúzsky básnik, prozaik, dramatik, esejista a člen Francúzskej akadémie._

v Bol synom dôstojníka _napoleonskej armády_ a po štúdiu na vojenskej škole sa naplno venoval literatúre, publicistickej činnosti a politike.

v Po nástupe _Napoleona III._ emigroval do _Veľkej Británie_, odkiaľ kritizoval jeho politiku a po jeho páde sa vrátil. Pochovali ho v _Panteóne v Paríži_.

v DIELA: romány **Chrám Matky Božej v Paríži, Bedári**, dráma **Cromwell**, básne **Ódy.**

**CHRÁM MATKY BOŽEJ V PARÍŽI**

Ø Dej historického románu je chronologickým kompozičným postupom s retrospektívnymi návratmi (napr. pri charakteristike postáv) zasadený do 15. storočia a **_prostredia parížskeho chrámu Notre Dame_**.

Ø Román ma typické **_romantické znaky_**: _rozpor medzi snom a skutočnosťou, protiklady, idealizácia postáv, tragické scény, hlavnou postavou je človek vyčlenený zo spoločnosti._

Ø Využíva prvky: **_on-rozprávanie, vševediaci rozprávač, chronologický kompozičný postup_** – hlavnú dejovú líniu tvorí príbeh 4 postáv – _Quasimoda, Clauda Frolla, Esmeraldy a Phoeba_ – v odbočeniach sa dozvedáme o predchádzajúcom živote postáv, kým sa ich osudy nepreťali (**_retrospektívny kompozičný postup_**).

Ø Dej je postavený na **_kontrastoch_** – na jednej strane je _bieda a hrdinstvo ľudu_ a na druhej strane je _sebectvo aristokracie a duchovenstva._

Ø **_Postavy sú kontrastné_** nielen voči inej postave _(Quasimodo – škaredý, Esmeralda – pekná, Frollo – zlý, Esmeralda – dobrá)_, ale vytvárajú kontrast aj sami sebe.

Ø Pôvod viacerých postáv je zahmlený, osudovo sa stretávajú alebo sú k sebe priťahované.

Ø Román je kompozične členený na **_dve časti_** – každá časť sa delí na jednotlivé knihy s kapitolami – _názvy kapitol predstavujú hlavnú myšlienku kapitoly_, nachádza sa v nich meno postavy a jej charakteristická vlastnosť – názvom býva aj latinský výrok súvisiaci s obsahom kapitoly.

Ø Vo významovom pláne diela má dôležité miesto aj filozofická línia osvetľujúce pomery v stredovekom Paríži 15. storočia, ktorá je súčasne alegóriou na pomery autorovej súčasnosti (19. storočie).

Ø V románe sú podrobné opisy deja a na zvýšenie autenticity autor využíva prítomný čas aj na vyjadrenie minulých dejov (**_historický prézent_**).

Ø Dejom nás, okrem rozprávača, sprevádza aj chudobný študent **Pierre Gringoire**, ktorý je prítomný v celom diele – v skutočnosti je to historická postava (francúzsky spisovateľ).

ZNAKY ROMANTIZMU

• _Vyhrotené city a vášne._

• _Romantická atmosféra: únos, pokus o vraždu._

• _Túžba po nedosiahnuteľnom, nešťastná láska._

• _Jedinečné historické prostredie._

• _Rôznorodosť prostredia (chrám – obydlia spodiny)._

• _Kontrastné spracovanie spoločenských vrstiev._

• _Démonickosť postavy (hyperbolizácia)._

POSTAVY

**Esmeralda**

• Vychovali ju **_Cigáni_**, ale nie je _Cigánka_, lebo ju vymenili za znetvorené dieťa parížskej dievčine **_Chudôbke_**, z ktorej sa po strate dieťaťa stala bláznivá žena, ktorá mnoho ráz pokrikovala z klietky hanby po _Esmeralde_, v ktorej na konci života spoznáva vlastnú ukradnutú dcéru.

• Je krásna a hlboko mravná, ale žije uprostred najhoršej spoločnosti, ktorá sa na morálku nepotrpí.

• Je priťahovaná osudovou láskou k _Phoebovi_, ktorý ju ale nemá rád.

**Quasimodo**

o Pohodené dieťa, ktoré našli v kostole.

o Škaredý výzorom a znetvorený fyzicky, ale schopný ušľachtilého citu, obety a má cit pre spravodlivosť.

o Jeho cit k _Esmeralde_ je výlučný – miluje niekoho po prvýkrát a naposledy – je jej bezvýhradne oddaný – je šťastný, že ľúbi, nemusí byť milovaný.

**Phoebus**

§ Urastený a krásny tvárou, ale prázdny duchom a slabošskej povahy.

§ Je vypočítavý, nezastane sa _Esmeraldy_ a nezachráni jej tým život len preto, že by pred vznešenejšou spoločnosťou musel priznať styky s _Cigánkou_.

**Frollo**

o Kňaz očarovaný krásou _Esmeraldy_, ktorý sa dopustí zločinu.

o Po nociach sa venuje alchymistickým pokusom, čo je proti cirkvi.

o V mladosti mal dobré stránky – bol dobrým a múdrym študentom a postaral sa o pohodené dieťa.

DEJ

Ø V úvode rozprávač spomína, ako pred niekoľkými rokmi objavil v _Chráme Matky Božej v Paríži_ na stene rukou vyryté grécke slovo _ananké (osud)_ a upútalo ho natoľko, že o ňom napísal knihu – úvod je datovaný do roku _1831_ a dozvedáme sa, že to slovo napísal _kňaz Frollo._

Ø Je _Sviatok bláznov_ – súťaž o najstrašnejšiu grimasu, ktorú vyhráva znetvorený **Quasimodo**, _zvonár v Notre Dame v Paríži_. Po uliciach sa potuluje veľa ľudí a kňaz **Frollo** pokrikuje po krásnej _Cigánke_ **Esmeralde**, ktorá vystupuje s cvičenou kozičkou.

Ø Študent a dramatik **Pierre Gringoire** sa potuluje po Paríži a je svedkom pokusu o únos _Esmeraldy_, ktorú zachráni krásny kapitán **Phoebus**. Únoscovia boli _Frollo a Quasimodo_, ale chytia iba zvonára.

Ø _Quasimodo_ je na pranieri, ľudia sa mu posmievajú, _Esmeralda_ sa však nad ním zľutuje a podá mu vodu. On k nej pocíti vďačnosť, lásku a oddanosť.

Ø _Esmeralda_ má schôdzku v pochybnej krčme s kapitánom, kde príde žiarlivý _Frollo_ a pokúsi sa kapitána zabiť dýkou. Kapitán prežije, ale _Esmeraldu_ obvinia z vraždy a uväznia.

Ø _Quasimodo_ ju unesie a ukryje v chráme, _Frollo_ však zariadi, že ho musí opustiť a tak ju opäť uväznia, pričom kapitán nejde svedčiť v jej prospech.

Ø _Esmeralda_ je v cele spolu s bláznivou **Chudôbkou**, ktorá v nej, podľa talizmanu, spozná svoje stratené dieťa.

Ø _Esmeraldu_ obesia a na popravu sa díva z veže _Frollo_, ktorý sa smeje, keď dievčina umiera a tak ho _Quasimodo_ zhodí do priepasti. Potom ukradne _Esmeraldino_ telo a zanesie ho do hrobky, kde po dvoch rokoch nájdu dve kostry.