
---

**Maturitné zadanie 6 – vypracovanie**

**časť 1 a**

**1. a) Vysvetlite pojem nadvetná/textová syntax, horizontálne a vertikálne členenie textu.**

**TEXTOVÁ (NADVETNÁ) SYNTAX**

§ **_Jazykovedná disciplína,_** _ktorá_ **_skúma syntaktickú výstavbu textu_** – cieľom je zisťovať a opisovať zákonitosti a pravidlá tvorby textu ako komplexnej jednotky.

§ Základný pojem štylistiky a najvyššia rovina jazykového systému ako súčasť syntaktickej roviny jazyka.

§ V textovej syntaxi sú základnými jednotkami: **text, odsek, kapitola**.

TEXT

Ø **Celistvý súdržný jazykový útvar,** prostredníctvom ktorého sa **realizuje ľudská komunikácia –** _tvorí sa spájaním viet_, medzi ktorými je istá _obsahová súvislosť_.

Ø **Súbor zámerne usporiadaných viet** – výsledok zámernej komunikačnej aktivity jednotlivca v určitej situácii s nejakým _komunikačným cieľom_, ktorý zahŕňa _tvorivý proces tvorby._

Ø Text je **výsledkom tvorivej myšlienkovej** a fyzickej **aktivity** človeka.

Ø Text tvorí sled jednotlivých viet spojených navzájom **témou** a **jazykovými prostriedkami**.

Ø **Veta**, ako základná syntaktická jednotka, v ktorej je uložený čiastkový vecný obsah, **sa potvrdzuje v texte a v kontexte** _(textová a významová spojitosť jazykového prejavu)._

Ø _Výberom vhodných slov_ zabezpečuje autor obsah svojho textu a dodržaním _syntaktických pravidiel vety_ vymedzuje čiastkové obsahy témy.

Ø Člení sa na **_horizontálny_** a **_vertikálny_**.

ODSEK

Ø **Najmenšia členiaca nadvetná kontextová jednotka**, ktorá patrí k základným stavebným prostriedkom textu – má svoju _formálnu a obsahovú stránku._

Ø Formálne je vymedzený **začiatkom** a **koncom.**

Ø Pri vymedzovaním obsahovej stránky odseku sa pracuje s **_motívom_**, ktorý sa vymedzuje na pozadí slohových postupov.

Ø Osobitné postavenie má **začiatok prvého a koniec posledného odseku** (tzv. _vonkajšie odseky_), ktoré ostávajú bez kontextovej súvislosti – na začiatku autor naznačí _tému celku, prípadne uvedie jeho jednotlivé tematické body_ a na konci sa odsek končí _vyčerpaním danej látky a text je uzatvorený zhrnutím a záverom._

Ø Začiatok odseku stojaceho vo vnútri textového celku sa môže začínať _novou témou_ alebo môže _nadväzovať na predchádzajúci odsek._

Ø V rozčlenení prejavu na odseky sa odráža **individuálny zámer autora**, ktorý je podmienený východiskovým **slohovým postupom** a **žánrom**.

KAPITOLA

Ø _Rozsahom väčší celok ako odsek_ – skladá sa z **viacerých motívov a odsekov.**

Ø **Nová kapitola sa obyčajne začína na novej strane** a môže byť vyznačená aj samostatným **názvom** alebo označená **číslicami.**

Ø Na kapitoly sa členia predovšetkým _rozsiahlejšie písané vecné a umelecké texty_.

**HORIZONTÁLNE ČLENENIE TEXTU**

Členenie na základe **_tematiky_** a **_významu_** v:

a) **próze –** _odsek, kapitola, diel_ - pred prozaickým textom môže byť _úvod, motto, predhovor, poďakovanie, venovanie_ a za textom _zhrnutie, register, prílohy,_

b) **básni –** _strofa, spev,_

c) **dráme –** _výstup, dejstvo._

**VERTIKÁLNE ČLENENIE TEXTU**

Členenie na základe jeho **_formálnej stránky_** v:

a) **písanom texte:**

- _grafické naznačenie začiatku odseku,_

- _veľkosť, typ a farba písma, pozadia,_

- _názov kapitoly, strofy, dejstva,_

- _využívanie rímskych a arabských číslic, veľkých a malých písmen,_

- _titulky, medzititulky, grafy, schémy, ilustrácie,_

b) **ústnom prejave:** _intonácia, mimika, gestikulácia._

**časť 1 b**

    **b) V ukážke 3 nájdite a pomenujte odchýlky od vetnej stavby. Napíšte aspoň dva**

         **príklady na polovetné konštrukcie.**

**ODCHÝLKY OD VETNEJ STAVBY**

Ø  Vyskytujú sa popri _základných vetných štruktúrach_, ktoré sa na pozadí pociťujú ako **_expresívne_**.

Ø Ich podoba je založená na **_narušení pravidelnej vetnej stavby z_** **_objektívnych a subjektívnych príčin._**

Ø Vyskytujú sa predovšetkým v _ústnych jazykových prejavoch_, ale používajú sa aj v _písaných textoch_:

APOZIOPÉZA

Ø **Nedokončená** alebo násilne prerušená **výpoveď** z vnútorných alebo vonkajších príčin, ktorá nie je významovo ani intonačne uzavretým celkom.

Ø Vyskytuje sa v **epickom texte**, kde sa ňou štylizuje _hovorová spontánnosť, bezprostrednosť a autentickosť dialógu_, a kde podávateľ preruší výpoveď pre silné citové pohnutie (_radosť, žiaľ, hnev, strach, rozpaky_) napr. _Pakuj sa mi z očí._ **_Kým..._**

Ø V replikách **dialógu** je bežné prerušenie výpovede replikou partnera, ktorý je nedočkavý a sám dokončí začatú repliku druhého hovoriaceho.

PARENTÉZA

Výraz (slovo, spojenie slov, veta) je voľne **vložený do textu**, napr. _Pýcha –_ **_ako ľudová múdrosť hovorí_** _– predchádza pád._

ELIPSA

Je založená na **vynechaní slova vo vete alebo vety v súvetí** – vynechávajú sa tie časti výpovede, ktoré sa pociťujú ako nadbytočné a ich vypustenie nemá vplyv na zrozumiteľnosť prejavu, ktorý dopĺňa _situácia_ alebo _kontext_:

a) **situačná elipsa** – je príznačná pre _ústne jazykové prejavy_ – hovoriaci sa opiera o _mimojazykový kontext_, napr. **_Bol si? Bol som._**

b) **kontextová elipsa** – je spätá s _písomnými textami_ – využíva sa v _umeleckej literatúre a dialógoch_, kde sa pociťuje ako emocionálno-estetický prostriedok – pomocou nej sa charakterizuje reč postáv a ich psychické stavy, napr. **_Čo si mi kúpil? A ja tebe toto!_**

VYTÝČENÝ VETNÝ ČLEN

Stojí mimo rámca vety, ale významovo s ňou súvisí, pričom vytýčením sa výraz **osobitne zdôrazňuje** a vyzdvihuje nad ostatný text napr. _Jožo –_ **_to je silák!_**

OSAMOSTATNENÝ VETNÝ ČLEN

Výraz, ktorý je formálne povýšený na **samostatnú výpoveď**, kde časť myšlienky sa vyjadrí ako samostatná veta, napr. _V korunách stromu tma zhustla._ **_Na kašu._**

PRIPOJENÝ VETNÝ ČLEN

**Doplní** povedanú alebo napísanú **vetu**, ak autor nevedomky alebo zámerne na niečo zabudne, napr. _Prosím si tvaroh,_ **_ale čerstvý._**

**POLOVETNÉ KONŠTRUKCIE**

v **_Prechodné konštrukcie medzi jednoduchou vetou a súvetím_** - syntaktické  útvary s nevyjadrenou a skrytou predikáciou (prisudzovaním).

v Tvoria sa tak, že sa k _jednoduchej vete_ pridruží taká časť vety, ktorá nemá formu _prísudku s určitým slovesným tvarom._

v Dej, ktorý je vyjadrený _určitým slovesným tvarom_, je _hlavným dejom_, dej vyjadrený _neurčitým slovesným tvarom_ je _sprievodným dejom._

v Hlavným cieľom je **_skracovať a_** **_zhusťovať_** **_text._**

Vyjadrujú sa cez:

a) **neurčitý slovesný tvar:**

Ø **_prechodník_** (krívajúc, neprerečúc)

Ø **_príčastie_** – _činné_ (píšuci, hľadiaci), _trpné_ (písaný, podporovaný)

Ø **_neurčitok_** (robiť, konať)

b) **podstatné meno:** _Peter pracoval na stavbe ako_ **_brigádnik._**

c) **prídavné meno:** _Eva sa vrátila zo školy_ **_veselá._**

DOPLNOK

Ø Pýtame sa naň opytovacím zámenom **aký, ako** (za koho, za čo, ako kto, ako čo, akým, čím) spojeným s **prísudkom** a **podmetom** alebo **predmetom** napr. _Jožko zostal_ **_urazený_**_._ (bližšie sa určuje podmet a prísudok), _Maca našli_ **_mŕtveho_**_._ (bližšie sa určuje predmet a prísudok).

Ø Najčastejšie sa najčastejšie vyjadruje **podstatným menom a prídavným menom**, niekedy i číslovkou, trpným príčastím, prechodníkom alebo neurčitkom.

Ø Podstatné meno sa v doplnku často spája výrazom **ako**, napr. _Prišiel k nám_ **_ako inštruktor._**

PRÍSTAVOK

Ø _Menná polovetná konštrukcia_ voľne **pripojená k podstatnému menu alebo slovesu**, ktorá vo vete vyjadruje iné pomenovanie toho istého, čo už bolo pomenované nadradeným podstatným menom, napr. _Jano,_ **_môj brat_**_, je dobrým človekom._

Ø Voľné pripojenie prístavku sa naznačuje **čiarkou, pomlčkou, spojovníkom, dvojbodkou a zátvorkami.**

**V ukážke 3 nájdite a pomenujte odchýlky od vetnej stavby.**

Ukážka 3

_Aký otec, taký syn. Stalo sa to jednej slovenskej herečke, ktorej ktosi (neviem prečo) povedal, že by mala schudnúť._ _Slovensko vo finále._

_Aký otec, taký syn._    - **elipsa**

_Slovensko vo finále._  - **elipsa**

_Stalo sa to jednej slovenskej herečke, ktorej ktosi_ **_(neviem prečo)_** _povedal, že by mala schudnúť._   - **parentéza**

**Napíšte aspoň dva príklady na polovetné konštrukcie.**

_Vyšiel na ulicu, rýchlo_ **_vykračujúc_** _do rytmu._   - **prechodník**

_Študenti,_ **_ovládajúci_** _cudzie jazyky, sa môžu uchádzať o štúdium v zahraničí._  - **činné príčastie**

  

_Boli sme v kine_ **_pozrieť_** _si jeden veľmi dobrý film._  - **neurčitok**  

**časť 2 a**

**2. a) Charakterizujte** **modernu a avantgardu v slovenskej medzivojnovej literatúre****.**     

        **Analyzujte dielo Tri gaštanové kone (M. Figuli).**

**SLOVENSKÁ MEDZIVOJNOVÁ LITERATÚRA** (1918-1945)

§ Kultúrno-spoločenský rozvoj _Slovenska_ - vznikajú nové školy a inštitúcie.

§ Vyvíjala sa s _českou literatúrou_ - prienik svetových prúdov a smerov do literatúry.

§ V roku _1919_ bola obnovená činnosť **_Matice slovenskej_**, založená  **_Univerzita Jana Amosa Komenského v Bratislave_** a **_Slovenské národné divadlo._**

**MODERNA a AVANTGARDA**

Avantgarda pochádza z francúzskeho _predvoj_ - vznikla na _začiatku 20. storočia_ - súhrnné označenie viacerých umeleckých smerov, ktoré stoja proti tradičným umeleckým smerom.

TÉMY

_1. svetová vojna_

_2. sociálna otázka_

_3. otázka národa_

_4. otváranie okien do Európy_

LITERÁRNE SKUPINY

V poézii:

1. _Tradicionalisti_

2. _Nadrealisti_

3. _Katolícka moderna_

4. _Proletárska poézia_

V próze:

1. _Rozvíjanie realistickej tradície_

2. _Lyrizačné tendencie v próze_

**MARGITA FIGULI – TRI GAŠTANOVÉ KONE**

v **_Psychologická naturistická novela_** označovaná aj ako _rozprávka z prostredia Oravy a Turca_ - _príbeh lásky dvoch mladých ľudí_, ktorí musia prekonať nejednu prekážku, aby našli svoje vysnívané šťastie.

v _Rozprávačom_ je **Peter** a jeho reč je _priama, prirodzená, monológ splýva s rozprávaním_ - dej má **_oslabenú epickú a zosilnenú lyrickú zložku_** a vyznačuje sa zvratmi.

v Jadro diela tvorí boj o určité poňatie lásky, prejavujúce sa v dvoch podobách:

1. _Lásky ako strhujúcej bytostnej sily, vášne a náruživosti, ktorá vedie až k zločinu._

2. _Lásky ako etickej sily a sebazapierania._  

v Dielo nesie stopy _lyrizovanej prózy_ (lyrické opisy prostredia a charakterov), _avantgárd a experimentovania, prvky realizmu či biblických motívov_.

v Dielo vyznieva ako _oslava vytrvalosti hlavného hrdinu_, ktorý sa aj napriek všetkým problémom nevzdal svojich mravných ideálov. Autorke ide o _víťazstvo lásky nad ziskuchtivosťou, mamonárstvom a honbou za majetkom._

v **GAŠTANOVÉ KONE -** **_tvoria rámec celého diela_** – _sú na jeho začiatku i na konci_ - hrajú **_úlohu prírody v živote ľudí_** – _symbolizujú smrť, pomstu a spravodlivosť,_ ale aj _pomoc, perspektívu, život a šťastie._

POSTAVY

**Peter** - mladý človek, sirota, kupec dreva a koní - o_dvážny, skromný, charakterný, pracovitý a vytrvalý, čestný, úprimný, láskavý_ a _verný svojim mravným zásadám_. **_Stelesňuje dobro_** - je **_zžitý s prírodou_** – má rád zvieratá a _Magdalénu._

  
**Magdaléna Maliariková** - _jemná, nežná, citlivá, nevinná, poslušná, pracovitá, túži po skutočnej a úprimnej láske a šťastí; vnútorne čisté, smelé, nepoškvrnené dievča, verné svojej láske, milé a pracovité; má rada Petra._

  
**Jano Zápotočný** - _bohatý, surový k zvieratám a ľuďom, bezcitný, sebecký, neverný, nemravný, krutý a pomstychtivý, pijan, príležitostný pašerák koní_ - opovrhoval _Magdalénou_.

  
**Stará Maliarička** - matka Magdalény - pachtí len za peniazmi - _chamtivá, bezcitná, bezcharakterná, namyslená, hašterivá, panovačná_ - pokazila šťastie svojej dcére a je bezohľadná k citovému životu.

  
**Maliarik** - otec Magdalény - _láskavý, prispôsobivý, čestný; dobrák od kosti, ale je pod papučou._

  
**sestra Zápotočného** - _milá, pracovitá, bohabojná._

OBSAH

Ø Jedného dňa sa **Peter** rozhodol, že pôjde späť na _Oravu_ požiadať **Magdalénu** o ruku, ale jej **matka Maliarička** ju už sľúbila **Jánovi Zápotočnému**, ktorý bol veľmi bohatý.

Ø Počas pálenia svätojánskych ohňov si _Magdaléna s Petrom_ dali sľub, že sa _Peter_ vzdá tuláctva a príde po ňu na **troch gaštanových koňoch.**

Ø _Peter_ pracoval, aby zarobil peniaze na dom. _Magdaléna_ sa však vydala za _Zápotočného_, ktorý ju zneužil a ona s ním čakala dieťa, ktoré neprišlo na svet.

Ø Jedného dňa, keď bol v dedine jarmok, začuli muži s _Petrom_ v krčme krik. Všetci sa nahrnuli pred _Janov_ dom, kde _Magdaléna_ držala koňa a Jano naňho vypaľoval slovo „TULÁK“.

Ø _Magdaléna_ koňa neudržala a kôň zabil _Zápotočného_. Za muža si potom zobrala _Petra_ a spolu odišli do _Turca_ na troch gaštanových koňoch.

PRVKY ROZPRÁVKY

· **_Magické číslo 3_** - 3 kone, 3 hlavné postavy.

· **_Peter je symbol dobra a Jano symbol zla._**

· Šťastný koniec.

· _Magdaléna_ dáva _Petrovi_ **_3 podmienky_** pred sľubom vernosti:

_1. Vzdať sa tuláckeho života._

_2. Postaviť dom._

_3. Priniesť a zarobiť na 3 kone._

· _Peter_ musí prekonať **_3 prekážky_**:

_1. Magdalénine podmienky._

_2. Nesúhlas Maliaričky._

_3. Jana Zápoľského._

· **_Kone zasahujú do deja_**: _Peter_ zachráni _Magdalénu_ spod koní **_3-krát_**, kôň zabíja

_Zápotočného_ a umožní svadbu.

KOMPOZÍCIA:

o Novela, ktorá vedie _od napätia k harmonickému koncu._

o **_Prírodno-psychologický paralelizmus_** - _Peter_ odnáša _Magdalénu_ z dediny - _vonku je jar a svieti slnko._

o Použitie _biblizmov, archaizmov a opakovacích výrazov._ 

**časť 2 b**

    **b) Pomenujte znaky prózy literárneho naturizmu. Sformulujte hlavnú myšlienku**

        **ukážky 1. Charakterizujte ženskú postavu z ukážky 2.**

**PRÓZA NATURIZMU**

v PREDSTAVITELIA: **_Ľ_****_udo Ondrejov, Margita Figuli, Dobroslav Chrobák, František Švantner._**

v Vzniká v _30. rokoch 20. storočia_ – inšpiráciu nachádza vo _francúzskom regionalizme_.

v POSTAVA: **_dedinský_** **_č_****_lovek spojený s prírodou_** - bohatý vnútorný život - lomcujú s ním _silné vášne a mravnos__ť_. 

v **_Novela_** je koncipovaná ako **_moderná rozprávka_** - _dobro musí zví__ť__azi__ť_ _nad zlom_ - v diele vystupuje **_magické_** **_č_****_íslo 3_** _(3 postavy, 3 prekážky, 3 podmienky)._

v **_Zvieratá zasahujú do deja_**, použitie _metafor, personifikácií a motívov z Biblie._

v **_Opisy prírody_** - odráža _psychický stav postavy_ – **_prírodno-psychologický paralelizmus._**

v Využitie _fantázie, povestí a mýtov_ - epický text sa mení na dramatický. Nekladie sa dôraz na _dej._