
---

**Maturitné zadanie 5 – vypracovanie**

**časť 1 a**

**1. a) Definujte pojmy v****etný člen, sklad, veta.**

**VETNÝ ČLEN**

Ø Plnovýznamové slovo, ktoré s iným slovom vo vete vytvára vetný sklad (syntagmu).

Ø Je ním plnovýznamový slovný druh: _podstatné meno, prídavné meno, zámeno, číslovka, sloveso, príslovka._

Ø _Hlavnými vetnými členmi_ sú **podmet** a **prísudok**. Ostatné vetné členy sú _vedľajšie._

**PODMET**

Ø Hlavný vetný člen, ktorý vyjadruje, _kto vykonáva dej_ (**_otec_** _číta_) alebo _kto je nositeľom stavu_ (**_otec_** _bledne_) či _vlastnosti_ (**_otec_** _je dobrý_).

Ø Vo vete je vždy nadradeným vetným členom _prívlastku_ alebo _doplnku_ a väčšinou má tvar **nominatívu.**  

Ø Na podmet sa pýtame otázkou **_Kto?_** alebo **_Čo?_** 

a) **vyjadrený** – môže byť vyjadrený **_podstatným menom_** _(_**_otec_** _pracuje),_ **_prídavným menom_** _(_**_chorý_** _odpočíva),_ **_zámenom_** _(_**_on_** _je tu pánom)_ **_číslovkou_** _(_**_prvý_** _je odmenený),_ **_neurčitkom_** _(_**_fajčiť_** _je zakázané.) a_ **_trpným príčastím_** _(_**_sklamaný_** _neuverí),_ **_citoslovcom_** _(hlasné_ **_cŕŕŕn_** _preťalo ticho),_ **_časticou_** _(nepresvedčivé_ **_áno_** _nesľubovalo hladký priebeh)._

b) **nevyjadrený** – označuje sa **osobným zámenom** podľa osoby slovesa napr. **_(On)_** _Bol dobrý._ **_(Ona)_** _Pracovala._

**PRÍSUDOK**

Ø Hlavný vetný člen, ktorý vyjadruje, čo podmet _robí_ (_otec_ **_rúbe_**) alebo _čo sa s ním deje_ (_tráva_ **_schne_**).

Ø Vo vete je vždy nadradeným vetným členom _predmetu, príslovkovému určeniu alebo doplnku._

Ø Na prísudok sa pýtame otázkou **_Čo robí podmet?_** alebo **_Čo sa s ním deje?_**

a) **slovesný** – vyjadrený _jednoduchým_ (_otec_ **_rúbe_**) alebo _zloženým slovesným tvarom_ (_brat_ **_by sa chcel umývať_**).

b) **slovesno-menný** – je kombináciou sponového slovesa **_byť, stať sa_** _s_ **_podstatným menom_** _(je robotník),_ **_prídavným menom_** _(je pekná)_ **_zámenom_** _(je taký),_ **_číslovkou_** _(je prvý),_ **_príslovkou_** _(je pekne),_ **_citoslovcom_** _(neslovesný prísudok) (A vrabec fŕŕnk do kríka.)._

**VETNÝ ZÁKLAD** 

Vzťahuje sa priamo na realitu (nie na podmet) – ide o činnosti, procesy a stavy, ktorých pôvodcu nie je možné určiť ani z kontextu. Zaraďujeme sem aj neosobné vyjadrovanie:

a) **slovesný**: _Mrzne. Už sa tancuje. Zabilo ho. Darí sa mu. Prekladá sa mi ľahko. Bolo vidieť more._

b) **neslovesný**: _Haló! Veru nie. Potraviny. Pekná sukňa! Boris! Mega! Vy! Zatvárať dvere._

c) **slovesno-menný**: _Bolo vlhkejšie. Je mi zima. Treba kúriť. Bolo navarené._

**PREDMET**

Ø Rozvíjací vetný člen, ktorý dopĺňa a bližšie určuje význam **prísudku** – označuje osobu, vec alebo udalosť, ktorá je činnosťou prísudku zasiahnutá napr. otec rúbe **_drevo_**, hovorí **_s otcom._**

Ø Pýtame sa naň **všetkými pádovými otázkami okrem nominatívu**.

Ø Býva vyjadrený **podstatným menom** _(vybavujem_ **_doklady_**_),_ **prídavným menom** _(vidia_ **_mŕtveho_**_),_ **zámenom** _(vidíme_ **_ich_**_),_ **číslovkou** _(vidieť_ **_troch_**_) a neurčitkom_ (_túžili_ **_prehovoriť_**):

a) **priamy** – predmet je **bez predložky v akuzatíve** napr. napísal **_list_**.

b) **nepriamy** 

§ Predmet je v **akuzatíve s predložkou** (bojoval **_za vlasť_**).

§ Predmet je v **inom páde okrem nominatívu**: nemám **_peňazí_** (genitív), napísala **_mu_** (datív), hovorí **_o chorom_** (lokál), telefonuje **_s prvým_** (inštrumentál).

**PRÍSLOVKOVÉ URČENIE**

Ø Je rozvíjací vetný člen, ktorý bližšie určuje, **za akých okolností** sa dej slovesa (nadradeného vetného člena – **prísudku**) uskutočňuje.

Ø Býva vyjadrené **príslovkou** _(správa sa_ **_pokojne_**_),_ **podstatným menom** _(idem_ **_od mamy_**_)_, **zámenom** (_nejdú_ **_tam_**) _a_ **neurčitkom** _(odišiel_ **_pracovať_**_)._

Ø Okrem slovesa môže rozvíjať aj **prídavné meno** _(_**_veľmi_** _pekný)_ alebo **_príslovku_** (**_veľmi_** _pekne)._

a) **Príslovkové určenie miesta** – vyjadruje na akom mieste sa dej uskutočňuje – pýtame sa naň otázkami **Kde? Kam? Odkiaľ? Pokiaľ?** Napr. _Býva_ **_v lese_**_, Chystá sa_ **_do cudziny_**_._

b) **Príslovkové určenie času** – vyjadruje v akom čase sa dej uskutočňuje – pýtame sa naň otázkami **Kedy? Odkedy? Ako dlho?** Napr. _Prišiel_ **_včera_**_. Vídali ho_ **_zriedkavo_**_._

c) **Príslovkové určenie spôsobu** – vyjadruje akým spôsobom sa dej uskutočňuje – pýtame sa naň otázkami **Ako? Akým spôsobom?** Napr. _Hovorí_ **_po slovens_**_ky. Píše sa to_ **_s veľkým písmenom_**_._

d) **Príslovkové určenie príčiny** – vyjadruje prečo sa dej uskutočňuje – pýtame sa naň otázkami **Prečo? Načo? Za akým účelom? Pre akú príčinu?** Napr. _Prišli_ **_na návštevu_**_. Prišli nás_ **_pozvať_**_._ **_Z lásky_** _sa háda._

**PRÍVLASTOK**

Ø Je rozvíjací vetný člen, ktorý bližšie určuje nadradené **podstatné meno** vo funkcii **akéhokoľvek vetného člena** a vyjadruje jeho vlastnosť:

Ø Na prívlastok sa pýtame otázkami: **Aký? Ktorý? Čí?**

**_Naša_** _mama varí_ – rozvíja podstatné meno vo funkcii **podmetu**.

_Otec je_ **_dobrý_** _robotník_ – rozvíja **mennú časť prísudku**.

_Varí_ **_chutnú_** _polievku_ – rozvíja **predmet.**

_Rúbe v_ **_temnom_** _lese_ – rozvíja **príslovkové určenie miesta**.

a) **zhodný** 

§ Má **rovnaké** (zhodné) **gramatické kategórie ako podstatné meno** napr. _dobrý otec_ – dobrý – _mužský rod, singulár, nominatív_ – otec – _mužský rod, singulár, nominatív._

§ Býva vyjadrený **prídavným menom** _(_**_dobrý_** _otec),_ **zámenom** _(_**_tie_** _deti),_ **číslovkou** _(_**_prvý_** _prípad),_ **činným príčastím** _(_**_spiace_** _dieťa),_ **trpným príčastím** _(_**_upečený_** _chlieb)._

§ Stojí zvyčajne **pred podstatným menom.**

**b) nezhodný** 

o **Nemá rovnaké gramatické kategórie s nadradeným podstatným menom** napr. _miska s vodou_ – miska – _ženský rod, singulár, nominatív_ – s vodou – _ženský rod, singulár, inštrumentál._

o Stojí vždy **za podstatným menom.**

o Býva vyjadrený **podstatným menom** _(láska_ **_k prírode_**_),_ **príslovkou** _(návrat_ **_domov_**_)_ a **neurčitkom** _(snaha_ **_prežiť_**_)._

Rozlišujeme aj **viacnásobný prívlastok** _(_**_červené, modré a zelené_** _perá)_ a **postupne rozvitý prívlastok** _(_**_modré plniace_** _perá)._

**VETNÝ SKLAD**

**Vetný sklad** (syntagma) – základná jednotka syntaxe – spojenie aspoň dvoch plnovýznamových slov:

1. **Prisudzovací sklad** (predikatívna syntagma) – hlavné vetné členy: **_podmet + prísudok_** (_brat zarába_).

2. **Určovací sklad** (determinatívna syntagma) – **_nadradený vetný člen + podradený vetný člen_** _(zarába peniaze, veľké peniaze, zarába v banke)._

3. **Priraďovací sklad** (koordinatívna syntagma) – **_rovnaké vetné členy_** (_v banke a poisťovni_).

**_Gramatické vyjadrenie vetných skladov:_**

a) **Zhoda**

§ V **prisudzovacom sklade** **_(v rode, čísle a osobe)_** napr. _mama varila_ – _mama (ženský rod, singulár, 3. osoba),_ varila _(ženský rod, singulár, 3. osoba)._

§ V **určovacom sklade** **_(v rode, čísle a páde)_** napr. _dobrý otec_ – dobrý _(mužský rod, singulár, nominatív),_ otec _(mužský rod, singulár, nominatív)._

**b) Väzba** – sloveso (vo funkcii prísudku) sa viaže s podstatným menom, prídavným menom, zámenom a číslovkou v určitom páde (okrem nominatívu). Nastáva len v **_určovacom sklade medzi prísudkom a predmetom_** napr. _píše úlohu._

**c) Primkýnanie** – nachádza sa v **_určovacom_** (okrem spojenia prísudku a predmetu) a **_priraďovacom sklade_** _(mama a otec)_ a nastáva tak, že sa slovosledom k sebe primknú dve slová napr. _rúbe v lese_ (prísudok a príslovkové určenie miesta).

**VETA**

Ø Základná **_syntaktická jednotka s uceleným významom, gramaticky usporiadaná a intonačne uzavretá._**

Ø Skladá sa z **_vetných členov_**, ktoré v nej vytvárajú **_sklady_**.

**I. Vety podľa obsahu (modálnosti)**

a) **oznamovacie vety** – ich obsahom je oznámenie, končia sa bodkou a majú klesavú melódiu napr. _Dedko vyzdravel._

b) **opytovacie vety** – na niečo sa nimi pýtame alebo niečo zisťujeme. Na konci vety je otáznik, začínajú sa opytovacím zámenom alebo príslovkou a majú stúpavú (zisťovacie otázky napr. _Otec už prišiel?)_ alebo klesavú (doplňovacie otázky napr. _Kam ideš?)_ melódiu.

c) **rozkazovacie vety** – ich obsahom je rozkaz alebo zákaz, končia sa výkričníkom a melódia vety je klesavá napr. _Poď sem!_

d) **želacie vety** – ich obsahom je, aby sa niečo stalo alebo nestalo - napr. _Nech len nespadne!,_ melódia je klesavá a na konci vety je výkričník alebo bodka.

e) **zvolacie vety** – môže sa ňou stať akákoľvek veta podľa obsahu napr. _Chcem to!_

**II. Vety podľa členitosti**

a) **Jednočlenná veta** – nedá sa rozdeliť na podmetovú a prísudkovú časť, _nemá prisudzovací sklad_, ale iba _vetný základ_:

1. **_Slovesná jednočlenná veta_** – vetným základom sú slovesá, ktoré vyjadrujú atmosférické javy _(Hrmí.),_ nevysvetliteľné deje _(Straší.),_ telesné a duševné pocity _(Je mi zle.)._ Spoznáme ich aj podľa slovesa v 3. osobe singuláru.

2. **_Neslovesná jednočlenná veta_** – vetný základ nie je vyjadrený slovesom, ale iným slovným druhom _(Ahoj. Dobre.)._ Ide často o názvy, výkriky, odpovede na otázky alebo príkazy.

**b) Dvojčlenná veta** – dá sa rozdeliť na _podmetovú_ a _prísudkovú_ časť – má obidva hlavné vetné členy – **_podmet_** (vyjadrený alebo nevyjadrený) a **_prísudok._** 

Podľa vyjadrenia podmetu rozlišujeme vetu:

1. **_Úplnú_** – má _vyjadrený podmet_ a _prísudok_ _(Dieťa spí.)_

2. **_Neúplnú_** – má _nevyjadrený podmet_ napr. _(On). Spí._

**III. Vety podľa zloženia**

a) **Jednoduchá veta** – veta, ktorá má iba **_jeden prisudzovací sklad_**:

1. **_Holá veta_** – má len _jeden podmet a prísudok_ _(Žiak píše.)_ alebo nevyjadrený podmet a prísudok _((On) Píše.)._

2. **_Rozvitá veta_** – podmet a prísudok sú bližšie určené _rozvíjacím vetným členom_ _(Náš otec prichádza. Neskoro prichádza.)._

**b) Súvetie (zložená veta)**

1. **_Jednoduché súvetie_** – obsahuje **_dva prisudzovacie sklady_** _(Jano sadol do auta a odišiel.)._

2. **_Zložené súvetie_** – obsahuje **_viac ako dva prisudzovacie sklady_** _(Mama vedela, že príde, lebo mu verila.)._

Podľa rovnocenného alebo nerovnocenného vzťahu viet v súvetí rozlišujeme:

1. **Priraďovacie súvetie** – _dve rovnocenné hlavné vety._

2. **Podraďovacie súvetie** – _jedna hlavná a jedna vedľajšia veta._

**časť 1 b**

    **b) Určte vety podľa modálnosti v ukážke 2. Určte vetné členy, druh vety podľa**

       **zloženia, členitosti, obsahu (modálnosti) v ukážke 3.**

_Ukážka 3: Včera doniesol peknú kyticu a dezert._

_Druh vety podľa zloženia:_ jednoduchá.

_Druh vety podľa členitosti:_ dvojčlenná (neúplná, rozvitá, s viacnásobným vetným členom).

_Druh vety podľa obsahu (modálnosti):_ oznamovacia.

_Vetné členy:_

_(on)_ – nevyjadrený podmet  

_včera_ – príslovkové určenie času

_doniesol_ – slovesný prísudok

_peknú_ – zhodný prívlastok

_kyticu_ – priamy predmet

_dezert_ – priamy predmet

**časť 2 a**

**2. a) Vysvetlite pojmy kompozícia drámy, herec, režisér, dramaturg, inscenácia.**

          **Analyzujte vývin drámy.**

**KOMPOZÍCIA DRÁMY**

Klasická dráma mala _5 dejstiev,_ pri ktorých sa dodržiavala _jednota miesta, času a deja:_

1. **_Expozícia_** _(úvodná časť)_ – uvádza diváka do čias a prostredia deja a oboznamuje ho s hlavnými predstaviteľmi.

2. **_Zauzlenie deja_** _(kolízia, zápletka)_ je vyvolaná udalosťou, ktorá má rozhodujúci vplyv na vývin a priebeh diania.

3. **_Kríza_** _(vyvrcholenie)_ – dejová situácia, v ktorej sa realizuje konflikt s rozhodujúcou zrážkou medzi hlavnými postavami deja.

4. **_Peripetia_** – nečakaný dejový obrat.

5. **_Katastrofa_** – tragické riešenie konfliktu.

**HEREC**

Ø Osoba, ktorá sa venuje **_herectvu_**, čiže umeleckému odboru založenému na stelesňovaní (najmä hraní) fiktívnej bytosti v [_divadle_](http://sk.wikipedia.org/wiki/Divadlo_\(umenie\) "Divadlo (umenie)")_,_ [_filme_](http://sk.wikipedia.org/wiki/Film "Film")_,_ [_televízii_](http://sk.wikipedia.org/wiki/Telev%C3%ADzia "Televízia") _a_ [_rozhlase_](http://sk.wikipedia.org/wiki/Rozhlas "Rozhlas")_._

Ø Herci sa členia na: [_činoherec_](http://sk.wikipedia.org/w/index.php?title=%C4%8Cinoherec&action=edit&redlink=1 "Činoherec (stránka neexistuje)") (činoherný herec), _operný herec,_ [_tanečník_](http://sk.wikipedia.org/w/index.php?title=Tane%C4%8Dn%C3%ADk&action=edit&redlink=1 "Tanečník (stránka neexistuje)")_,_ [_mím_](http://sk.wikipedia.org/wiki/M%C3%ADm "Mím") (pohybový herec), [_bábkoherec_](http://sk.wikipedia.org/wiki/B%C3%A1bkoherec "Bábkoherec") (herec v bábkovom divadle)

**REŽISÉR**

Ø Tvorivý umelec syntetizujúci jednotlivé zložky a prvky _dramatickej štruktúry_ do ideovo a štýlovo jednotného a celistvého diela _(divadelného, filmového, televízneho, rozhlasového)._

Ø Vedúca osobnosť tímu umeleckých pracovníkov v [dramatických umeniach](http://sk.wikipedia.org/wiki/Dramatick%C3%A9_umenie "Dramatické umenie"): [**_divadle_**](http://sk.wikipedia.org/wiki/Divadlo "Divadlo") ([divadelný režisér](http://sk.wikipedia.org/w/index.php?title=Divadeln%C3%BD_re%C5%BEis%C3%A9r&action=edit&redlink=1 "Divadelný režisér (stránka neexistuje)")), [**_filme_**](http://sk.wikipedia.org/wiki/Film "Film") ([filmový režisér](http://sk.wikipedia.org/wiki/Filmov%C3%BD_re%C5%BEis%C3%A9r "Filmový režisér")), [**_televízii_**](http://sk.wikipedia.org/wiki/Telev%C3%ADzia "Televízia") ([televízny režisér](http://sk.wikipedia.org/w/index.php?title=Telev%C3%ADzny_re%C5%BEis%C3%A9r&action=edit&redlink=1 "Televízny režisér (stránka neexistuje)")), [**_rozhlase_**](http://sk.wikipedia.org/wiki/Rozhlas "Rozhlas") ([rozhlasový režisér](http://sk.wikipedia.org/w/index.php?title=Rozhlasov%C3%BD_re%C5%BEis%C3%A9r&action=edit&redlink=1 "Rozhlasový režisér (stránka neexistuje)")).

**DRAMATURG**

Ø Osoba, ktorá predstavuje [_literárneho_](http://sk.wikipedia.org/wiki/Literat%C3%BAra "Literatúra") _a_ [_divadelného_](http://sk.wikipedia.org/wiki/Divadlo_\(umenie\) "Divadlo (umenie)") _poradcu_ [_režiséra_](http://sk.wikipedia.org/wiki/Re%C5%BEis%C3%A9r "Režisér") a je zodpovedná za **_prípravu divadelnej inscenácie_**.

Ø _Vyberá hry_ do programu, _obstaráva dokumentáciu_ o diele, _rediguje_ [_bulletin_](http://sk.wikipedia.org/w/index.php?title=Bulletin&action=edit&redlink=1 "Bulletin (stránka neexistuje)"), _adaptuje a prekladá text._  

Ø Odkrýva významové súvislosti a interpretuje dielo do celkového kontextu doby.

Ø Aktívne sa zúčastňuje _skúšobného procesu_ a pôsobí ako prvý _kritik predstavenia_.

**INSCENÁCIA**

Ø Umelecké dielo, ktoré je **_predlohou jednotlivých_** [**_divadelných predstavení_**](http://sk.wikipedia.org/w/index.php?title=Divadeln%C3%A9_predstavenie&action=edit&redlink=1 "Divadelné predstavenie (stránka neexistuje)").

Ø Nejde o konkrétne odohratie divadelného predstavenia, ale v mysli inscenačného tímu predstavuje **_ideálny tvar (predlohu) o práve prebiehajúcom predstavení_**.

**VÝVIN DRÁMY**

§ **Dráma** vznikla v _starovekom_ _Grécku_ v súvislosti s _kultovými oslavami boha Dionýza_.

§ Najviac bola zastúpená **_tragédia_** _(Aischylos, Euripides, Sofokles) a_ **_komédia_** _(Aristofanes)._

§ Najskôr bol len **jeden  herec** a zbor (chór), ktorý _komentoval dej a charakterizoval postavy a ich činy._

§ **_Grécka tragédia_** (z gréckeho slova _tragóidiá_ = spev capa, obetovaného bohom) - dramatický žáner zobrazujúci nezmieriteľný spoločenský alebo individuálny konflikt, v ktorom sa hrdina nachádza v bezvýchodiskovej situácii, kde je v nerovnom boji odsúdený na smrť.

AUTORI

v **Aischylos (525 – 456 pr. Kr.)** - tragédiám dal _jednotu deja a pevnú stavbu_, obmedzil v nich zborové piesne, uviedol na javisko **druhého herca** a tak umožnil vznik _dramatického dialógu_, nezávislého od zboru.

v **Sofokles (496 – 406 p. n. l)** - _najslávnejší predstaviteľ antickej tragédie_ - majstrovsky spracoval povesti o _tébskom kráľovskom rode v tragédii Kráľ Oidipus a Antigona_. Dôsledne uplatňoval dramatickú kompozíciu a zavedením **tretieho herca** a obmedzením úlohy zboru zavŕšil vývin gréckej tragédie.

ZNAKY ANTICKEJ DRÁMY

Ø Spojenie **_slova, hudby a tanca_** – recitovali sa iba _dialógy._ 

Ø Priamočiary dej sa odohrával na **_jednom mieste_**.

Ø _Herec_ hral viac postáv (muži hrali aj ženské postavy).

Ø Herci vystupovali v _maskách, používali kostýmy a topánky s vysokými podpätkami_.

Ø Divadlo sa hralo v **_amfiteátroch_** a delilo sa na **_tragédiu_** a **_komédiu_**.

ĎALŠÍ VÝVIN DRÁMY

· Počas **stredoveku** (6.– 15. st.) nedošlo k výraznejšiemu rozvoju drámy - najrozšírenejším žánrom boli **_mystériá_**, ktoré sa vyvinuli z **_cirkevných hier_**.

· Ďalšiu veľkú etapu vo vývine svetovej drámy predstavuje tvorba **Williama Shakespeara**, _anglického dramatika_, predstaviteľa _renesančnej literatúry (14. – 17. st.)._

· Dráma sa v súčasnosti člení na **_divadlo, film, televíznu a rozhlasovú hru._**

**časť 2 b**

    **b) Využite vlastný čitateľský zážitok a charakterizujte dielo Bačova žena.**

**IVAN STODOLA (1888-1977)**

v **_Dramatik, prozaik, lekár a najvýznamnejší predstaviteľ slovenskej dramatickej tvorby medzivojnového obdobia._**

v Jeho hry sa uvádzali aj na _pražských a zahraničných scénach_, resp. v zahraničných reláciách (v _Juhoslávii, Maďarsku, USA_) a námety niektorých sa sfilmovali.

v Kľúčový tvorca drámy pre **_Slovenské národné divadlo._**

v Nadviazal na _tradičnú realistickú dramatickú tvorbu_.

v Písal _komédie, satirické hry, tragédie a historické hry_.

v K jeho najvýznamnejším dielam patria **_Náš pán minister, Čaj u pána senátora_**, tragédia **_Bačova žena_**.

**BAČOVA ŽENA**

§ Tragédia v _troch dejstvách_ napísaná na objednávku pre _Slovenské národné divadlo_, pričom zachytáva _domáce ľudové prostredie._

§ Má znaky **_expresionizmu_** – téma je výrazná a jedinečná – je to _príbeh ženy, ktorá bola legálne manželkou naraz dvoch mužov_.

§ Nachádza sa tu aj postava **matky**, ktorej srdce hovorí, že nemá veriť oznámeniu o synovej smrti.

§ Hlavná postava **Eva** sa dostáva do **_neriešiteľnej morálnej situácie_** _(musí si vybrať medzi mužmi a deťmi)_ a jediným východiskom je pre ňu smrť.

§ Autor poukazuje aj na _zlú životnú situáciu_, ktorá zobrazuje _hospodársku krízu a vysťahovalectvo do USA._

DEJ

Ø **Eva Muranicová** bola manželkou **Ondra Muranicu**, ktorý išiel za prácou do _Ameriky_, kde zomrel a tak sa vydala za **Miša** – _baču na salaši pod Krčahovou_.

Ø **Evina svokra** však nemôže zniesť, že sa _Eva_ znovu vydala, hoci mŕtvolu muža nevidela. Neverí, že jej syn umrel.

Ø Neskôr odkúpi salaš istý _Amerikán_ a nakoniec je to _Ondrej_ – v bani síce nastal výbuch, on však vyšiel vedľajšou chodbou a dočasne stratil pamäť.

Ø Žiada _Evu_, aby sa vrátila k nemu, keďže manželstvo nebolo zrušené a prepustí _Miša_ zo salaša.

Ø Pohrozí, že ak sa _Eva_ k nemu nevráti, tak si vezme **syna Ondríka**.

Ø _Mišovi_ navrhuje, aby sa odsťahoval do _Ameriky_, ten však bez _Evy_ nechce odísť.

Ø Nakoniec sa na salaši obaja muži stretnú a bijú sa o to, kto si vezme dieťa.

Ø _Eva_ to vyrieši tak, že nebude mať ani jedného a prekole sa nožom.