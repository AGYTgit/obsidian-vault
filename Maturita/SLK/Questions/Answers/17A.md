
---

**Maturitné zadanie 17 – vypracovanie**

**1. a) Vlastnými slovami vysvetlite pojem štýl, v ktorých oblastiach ľudskej činnosti sa toto slovo používa. Ktoré štýlotvorné činitele ovplyvňujú výber výrazových prostriedkov.**

         **Vymenujte a charakterizujte funkčné jazykové štýly, identifikujte znaky a použitý jazykový štýl v ukážkach 1, 2.**

    **b) Vymenujte a charakterizujte slohové postupy z hľadiska obsahu a prevládajúcich slovných druhov, porovnajte ich základné vlastnosti, priraďte ku každému žánre. V ktorých jazykových štýloch sa najčastejšie vyskytujú?**

**JAZYKOVÝ ŠTÝL**

§ **_S_****_pôsob prejavu_**, ktorý vzniká **_cieľavedomým výberom a usporiadaním jazykových a mimojazykových prostriedkov_** so zreteľom na **_tematiku, situáciu a zámer autora._**

§ Poznáme štýly **_objektívne_** (_náučný, administratívny)_, **_subjektívne_** (_hovorový, umelecký)_, **_objektívno-subjektívne_** (_publicistický, rečnícky, esejistický)._

§ Jazykovým štýlom sa venuje **štylistika** – _jazykovedná disciplína_, ktorej predmetom je funkčné uplatnenie _jazykových i mimojazykových prostriedkov_ vo všetkých _jazykových prejavoch utvorených v procese komunikácie_.

Základné funkčné _jazykové štýly_ delíme na:

a) štýly **_verejného charakteru_** _(publicistický, odborný, umelecký, rečnícky, administratívny)_

b) štýl **_súkromného charakteru_** _(hovorový)_

DRUHY ŠTÝLOV

**Náučný (odborný) štýl**

Ø Vyskytuje sa v **_odbornej literatúre_** a **_vedeckej komunikácii_** – jeho funkciou je _poučiť a vysvetliť._  

Ø ZNAKY: _písomnosť, monologickosť, verejnosť, pojmovosť, presnosť,_ _odborné termíny, cudzie slová, tabuľky, grafy, schémy, obrazový materiál, zložité súvetia._

Ø ŽÁNRE: _odborné texty, prednášky, referáty, recenzie_.

Ø **Populárno-náučný štýl** – spopularizovaný _odborný štýl určený pre širokú verejnosť_ - odborné termíny sa nahrádzajú menej odbornými výrazmi, aby boli zrozumiteľné.

**Publicistický štýl**

Ø Využíva sa v **_mediálnej komunikácii_** a jeho základnými funkciami sú _pútavosť a aktuálnosť._

Ø ZNAKY: _písomnosť, variabilnosť, verejnosť, monologickosť, aktuálnosť, informačnosť_.

Ø ŽÁNRE: **_spravodajské_** _(správa),_ **_beletrizované_** _(reportáž, interview),_ **_analytické_** _(úvodník, komentár)._

**Rečnícky štýl**

Ø Využíva sa pri **_ústnych prejavoch verejného charakteru_** - pri prednášaní rečníckych prejavov využívame _mimojazykové prostriedky (mimika, gestá)._

Ø ZNAKY: _ústna forma, názornosť, verejnosť, adresnosť._

Ø ŽÁNRE: **_agitačné prejavy_** _(súdne reči, politické prejavy, kázne),_ **_náučné prejavy_** _(prednášky, referáty),_ **_príležitostné prejavy_** _(prípitok, blahoželanie, príhovor)._

Ø KOMPOZÍCIA – _oslovenie, úvod, jadro, záver, poďakovanie._

**Administratívny štýl**

Ø Využíva sa v **_úradnej a pracovnej komunikácii_** - má **_písomnú podobu_** a zaraďujeme k nemu všetky **_úradné listy a tlačivá_**.

Ø ZNAKY: _písomnosť, situačnosť, faktickosť, schematickosť, verejnosť, adresnosť,_ _využívanie tzv. kancelárskych výrazov, dodržiavanie noriem spisovnej slovenčiny a noriem pre tvorbu úradných listov._

Ø TLAČIVÁ: _žiadosť, životopis, objednávka, splnomocnenie, urgencia, šek a ostatné úradné tlačivá._

**Hovorový štýl**

Ø Využívame ho v **_bežnej komunikácii pri súkromných rozhovoroch_** - má voľnú štylizáciu a tolerujeme pri ňom nespisovné výrazy _(slang, nárečové slová)._

Ø ZNAKY: _subjektívnosť, situačnosť, súkromnosť, ústna podoba, expresívnosť._

**Umelecký štýl**

Ø Používa sa v **_umeleckej literatúre_** – využíva _obrazné vyjadrovanie_ a plní _estetickú funkciu_ prostredníctvom _umeleckých vyjadrovacích prostriedkov (metafora, prirovnanie, personifikácia)._

Ø ZNAKY: _expresívnosť, metaforickosť, variabilnosť, nadčasovosť._ 

Ø ŽÁNRE: _básne, romány, povesti, novely, dramatické žánre._

**ŠTÝLOTVORNÉ ČINITELE**

Dávajú prejavu istú štylistickú tvár - **_formujú ho v súlade s cieľom, prostredím, autorovou osobnosťou, výberom jazykových a mimojazykových prostriedkov._**

**SUBJEKTÍVNE**

•  Intelektuálna vyspelosť autora a dosiahnuté vzdelanie.

•  Citové založenie autora _(temperament a povaha)._

•  Sociálne zaradenie autora _(zamestnanie, postavenie v spoločnosti, vek)._

•  Momentálny duševný stav autora _(veselosť, smútok, stres)._

• Jazykové a komunikačné schopnosti autora _(rozsah slovnej zásoby, všeobecný prehľad)._

**OBJEKTÍVNE**

1. **Autor** (odpovedá na otázku: **_Kto píše alebo hovorí?_**) – subjektívny činiteľ, ktorý závisí od individuálnych vlastností a názorov hovoriaceho alebo píšuceho – výsledný text ovplyvňujú faktory: _vek, pohlavie, zdravie, vlastnosti, intelekt, vzdelanie, zamestnanie._

2. **Téma** (odpovedá na otázku: **_Čo? O čom?_**) – text alebo prejav ovplyvní to, o čom chceme povedať alebo napísať.

3. **Funkcia** (odpovedá na otázky: **_Načo? Aký je zámer?)_** – _autorský zámer_ – chce informovať, vysvetľovať, povedať svoj názor alebo vyjadriť pocity – každý zámer si žiada iné prostriedky a konečná podoba textu alebo prejavu bude vždy iná obsahom i formou.

4. **Situácia** (odpovedá na otázky: **_Kde? Ako? S kým?_** – z každej situácie vyplynie osobitný text alebo prejav.

5. **Adresát** (odpovedá na otázku: **_Kto číta? Kto počuje?)_** – ide o subjektívny štýlotvorný činiteľ, tak ako pri autorovi.

**SLOHOVÝ POSTUP**

Ø **_S_****_pôsob skladania a usporiadania častí textu_** prostredníctvom prostriedkov, ktoré zameriava napr. na _príbeh, vlastnosti, informáciu alebo súvislosti medzi javmi._

Ø **_Postup_**, akým sa **_skladajú, usporadujú, členia alebo spájajú jednotlivé zložky textu_**.

**Informačný postup** 

Ø **_Podáva informácie a vecne konštatuje isté fakty_** _-_ uplatňuje sa v _administratívnych žánroch_, častý je v _publicistike_ i vo _vedeckých textoch_.  

Ø ÚTVARY: _správa, oznámenie._

**Opisný postup** 

Ø Sústreďuje sa na **_vlastnosti osôb, vecí a dejov_** – používa sa v _návodoch, opisoch, posudkoch, životopisoch, charakteristikách, cestopisoch, reportážach._

Ø ÚTVAR: **_opis_** _(statický, dynamický, jednoduchý, odborný, umelecký)._

Ø ZNAKY: nesúdržnosť, výpočet vlastností, prítomný čas, subjektívnosť

Ø JAZYKOVÉ PROSTRIEDKY: _podstatné mená, prídavné mená, príslovky spôsobu a miery, slovesá._

**Rozprávací postup**

Ø Je založený na **_dejovej línii_**, ktorá sa **_odohráva v čase a priestore_** – oboznamuje čitateľa s nejakým _príbehom_ alebo _udalosťou_.  

Ø Uplatňuje sa v **_epických umeleckých textoch_** _(rozprávka, povesť, poviedka, novela, román),_ **_publicistických beletristických žánroch_** _(fejtón, reportáž) a v_ **_hovorovom štýle._**

Ø ÚTVAR: _rozprávanie_.  

Ø ZNAKY: _ucelenosť, časová následnosť a príčinná súvislosť deja, aktuálnosť, objektívnosť alebo subjektívnosť, jednoduché vety._

**Výkladový postup**

Ø Zachytáva **_vnútorné vzťahy medzi faktami_**, ktoré **_objektívne_** **_vysvetľuje a porovnáva_**.

Ø ÚTVARY: _výklad a úvaha_.

Ø Vyskytuje sa v písomných útvaroch **_náučného štýlu_** _(výklad, štúdia) a analytických článkoch_ **_publicistického štýlu_** _(úvaha, recenzia)._

Ø ŽÁNRE: _referát, prednáška, prejav, diskusia, úvaha, úvodník, komentár, esej, recenzia._

**2. a) Zaraďte Jozefa Cígera - Hronského a jeho dielo Jozef Mak do literárneho obdobia. Analyzujte dielo Jozef Mak: literárny druh, žáner, miesto, čas príbehu, kompozícia. Prerozprávajte príbeh. Identifikujte druh rozprávača a jeho úlohu v diele. Uveďte príklad lyrizácie prózy v tomto diele.**

    **b) Charakterizujte hlavné postavy, ktorá z nich a akým smerom sa vyvíja. Vysvetlite symbolický význam mena hlavnej postavy a myšlienku v ukážke 1.**

**Jozef Cíger HRONSKÝ (1896-1960)**

v Rodák zo _Zvolena_, absolvoval učiteľský ústav a bol vojakom na talianskom fronte. Po 2. svetovej vojne emigroval do _Argentíny_.

v Žil v _Martine_ a angažoval sa v _Matici slovenskej_ a viedol časopis pre deti _Slniečko_ – písal prózu a detskú literatúru.

v Diela: **Jozef Mak, Pisár Gráč, Smelý zajko v Afrike, Tri prasiatka.**

**JOZEF MAK**

§ **_Expresionistický a fatalistický román so sociálnou témou_** – je jedinečný svojou formou a nezvyklým rozprávačom.

§ **_Fatalita (osudovosť)_** románu spočíva v tom, že **hlavná postava Jozef Mak** bude mať dopredu určený ťažký osud – je **_symbolom jednoduchého slovenského človeka, vďaka ktorému národ prežil._**

§ **_Expresionizmus_** sa prejavuje výraznými časťami deja, kde postavy málo rozprávajú, lebo silný cit ich blokuje natoľko, že nemôžu vysloviť to, čo chcú.

§ Svojou formou patrí medzi najlepšie slovenské romány, _lyrizuje_ mnohé pasáže (epitetá, metafory, zvukomaľba) a jedinečne pracuje s _pásmom rozprávača a pásmom postáv_ – využíva _rozprávkový motív_.  

§ **_Rozprávač_** _vstupuje do deja, prihovára sa svojej postave a hovorí za ňu_, lebo _Jozef Mak_ nevie o svojich citoch hovoriť, pretože _všetko sa odohráva v jeho vnútri_.

§ Román sa odohráva v rokoch **_1900 - 1930_** v _chudobnom dedinskom prostredí._

§ Hlavným hrdinom je **Jozef Mak - obyčajný človek - „človek milión“** - autor zachytáva jeho osudy _od narodenia po 30. rok jeho života._

§ **Kompozícia:** Román má _75 kapitol označených číslom_ - viaceré sa začínajú _lyrickým opisom prírody_ – autor využíva **_kontrast medzi postavami_** _(Jozef – Jano, Maruša – Jula) a_ **_kontrast citov a činov_** _(láska – sklamanie, bohaté ľudské vnútro – neschopnosť vyjadriť svoje city slovom)._

DEJ

Ø **Jozef Mak** sa narodil ako nemanželský syn matke – **vdove Makovej** – a krstná matka – nedôsledná **Hana Meľošová** – nedodržala všetky krstné zvyky v dedine.

Ø Jeho **brat Jano** ho nenávidí, lebo sa musí do jeho šiestich rokoch o neho starať, kým matka ťažko robila na oboch.

Ø Neskôr ho matka dala do služby k **bačovi Kubandovi**, ktorý mu neplatil toľko, čo mal.

Ø Zhorel im dom, _Jozef_ postaví druhý na _Janovom_ pozemku, a preto _Jano_ považuje polovicu domu za svoju.

Ø **Jozefov** **otec, Gregor Biaľoš**, sa nemôže verejne priznať k jeho otcovstvu a neskôr ho privalil strom v hore, kde _Jozef_ pracoval ako drevorubač.

Ø Keď _Jozef_ zažíva prvé šťastné životné obdobie – lásku k **Maruši** – príde povolanie na vojnu do _Komárna_.

Ø Keď sa vráti, tak matka je mŕtva a _Maruša_ je vydatá za jeho brata _Jana_.

Ø _Jozef_ si po čase vezme telesne postihnutú dievčinu **Julu** zo súcitu za ženu, ktorá neskôr zomiera pri pôrode druhého dieťaťa.

Ø _Jozef_ ostáva s dvoma deťmi sám, ale autor mu dáva nádej, že jeho život sa obráti k dobrému.

HLAVNÉ POSTAVY  
 

**Jozef Mak** 

· _Obyčajný dedinský človek_, ktorého údelom je všedná každodennosť a **_zápas o pochopenie sveta i seba samého._**

· **_Jeho meno charakterizuje početnosť, drobnosť, no nie výnimočnosť_** – takých ako je on je na svete veľa.

· **_Symbol jednoduchého slovenského človeka, vďaka ktorému národ prežil_** - prijíma beh dejín tak, ako prichádzajú, nerieši celonárodné problémy, ale poctivo žije aj napriek nešťastiam, ktoré ho v živote sprevádzajú.

· Je to **_individualista_** - nezapája sa do kolektívu.

**Jula Petrisková** 

o Nízke dievča s utrápenými očami - _mrzáčka_ - ľavú ruku má od pleca po lakeť vyschnutú.

o Poslušná, ústupčivá a pomáha tomu, kto ju potrebuje.

o Za _Jozefa_ sa vydá z lásky a tá ju urobí peknou.

o Keď _Jozef_ chodí za _Marušou_, začne sa trápiť, chradne, uzatvára sa do seba a odcudzuje sa mu, ale keď sa jej narodí druhé dieťa, _Jozef_ jej prejaví lásku, chcela by žiť, no už nevládze a umiera.  

**Maruša Meľošová** 

o **_Najexpresionistickejšia postava v diele_** - prekoná zmenu z _krásneho a dobrého dievčaťa na škaredú a skazenú ženu._

o Z celej _Meľošovskej rodiny_ bola najusilovnejšia - otec často pil a vyháňal ich z domu - _Maruša_ sa za neho hanbila.

o Zažila s _Jozefom_ krásnu lásku, no keď odišiel na vojnu, vydala sa za _Jana_, lebo si myslela, že sa už _Jozef_ nevráti.

o Po chorobe stratila krásu, jej tvár bola poznačená rapinami, začala piť, prestala sa starať o dieťa a muž ju bil.

o Po návrate _Jozefa_ príde na to, čo stratila a ťažko sa s tým vyrovnáva, začne byť náruživá, zvádza ho, chce byť stále v jeho blízkosti, hoci vie, že je ženatý, pije stále viac a skončí tragicky.