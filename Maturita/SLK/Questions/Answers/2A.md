
---

## 1-a

**Vymenujte druhy čísloviek. Charakterizujte skupinové číslovky.**  

        **Vysvetlite vetnočlenskú platnosť  čísloviek. Určte vetnočlenskú platnosť**   

        **čísloviek z ukážky 2.**

**DRUHY ČÍSLOVIEK**

**Číslovky** 

Ø Pomenúvajú samostatné pojmy _počtu a číselné určenie_ vecí, dejov a príznakov, ktoré vyjadrujú ich _počet, poradie alebo násobnosť_.

Ø _P__lnovýznamový slovný druh_, majú _vetnočlenskú platnosť_ a sú _ohybné_.

Ø Podľa _významu_ rozoznávame nasledovné druhy čísloviek:

1. **Základné** – sú hlavnou skupinou čísloviek a ostatné druhy sa od nich odvodzujú. Vyjadrujú presný _(jeden, dva)_ alebo približný počet _(veľa, málo, trocha, niekoľko, zopár, viac)._ Otázka: _Koľko? Koľkí?_

2. **Radové** – vyjadrujú číselné poradie vecí alebo deja _(sté výročie, posledný, ostatný, ďalší)._ Keď sa píšu číslicami, dáva sa za nimi bodka. Otázka: _Koľký v poradí?_

3. **Násobné** – vyjadrujú koľko ráz sa opakuje dej a koľkokrát sa stupňuje vlastnosť _(dvakrát, štvornásobný, trojitý, tri razy, mnohokrát, mnohonásobný)._ Otázky: _Koľkokrát? Koľko ráz? Koľkonásobný?_

4. **Druhové** – vyjadrujú počet druhov veci alebo látky _(dvojaké, trojaký, mnohoraký, mnohorako)._ Nedajú sa písomne vyjadriť číslicami, a preto sa vypisujú slovami. Otázka: _Koľkoraký? Koľkorako?_

5. **Skupinové** – vyjadrujú samostatne chápané javy s dôrazom na každú jednotlivú osobu alebo vec _(dvoje, pätoro, viacero)._ Označujú počet vecí, ktoré sú vo dvojiciach (pároch) alebo vo viazaných množstvách. Otázka: _Koľko?_

Skupinové číslovky sú _nesklonné_ - tvoria sa od _základných čísloviek_ príponou _–oje_ (dvoje, troje), _-oro_ (štvoro, pätoro).

![](file:////tmp/wps-agyt/ksohtml/wpsB6ge7E.png)![](file:////tmp/wps-agyt/ksohtml/wpsZbsOsp.png)                                               **Určité** (presný počet)             **neurčité** (nepresný počet)

![](file:////tmp/wps-agyt/ksohtml/wpsxSXLHk.png)                              **základné**    jeden, dva, tri, štyri, päť, sto, tisíc            veľa, málo, mnoho

                              skupinové      dvoje, trojo, štvoro, desatoro                    viacero

![](file:////tmp/wps-agyt/ksohtml/wpsuqGp5G.png)![](file:////tmp/wps-agyt/ksohtml/wpssoNYb0.png)![](file:////tmp/wps-agyt/ksohtml/wpsdhNfph.png)Číslovky               **radové**        prvý, druhý, tretí, tisíci, miliónty              niekoľký

                             **násobné**      trikrát, tri razy, šesť ráz, dvojnásobný      veľa ráz, mnohokrát

                             **skupinové**    dvoje, štvoro

(poznáme aj _druhové_**:** dvojaký, pätoraký, storaký, mnohoraký, niekoľkoraký

                _zlomkové_: tretina, štvrtina

**VETNOČLENSKÁ PLATNOSŤ ČÍSLOVIEK**

Číslovka sa nachádza vo vete ako:

v **Prívlastok**  **_Dvaja_** spolužiaci.

v **Podmet** **_Jeden_** utiekol.

v **Predmet** Vidím **_tretieho_**.

v **Príslovkové určenie** Vyhrali sme **_2:1_**.

v **S****lovesno-menný prísudok** On **_bol druhý_**.

**Určte vetnočlenskú platnosť čísloviek z ukážky 2:**

_Na výlete mal štvoro ponožiek. V recitačnej súťaži bol prvý._

Na výlete mal **_štvoro_** ponožiek. - prívlastok.

V recitačnej súťaži **_bol prvý_**.  – slovesno-menný prísudok

## 1-b

    **Charakterizujte slovesné gramatické kategórie. Vysvetlite vetnočlenskú platnosť**  

          **slovies. Určte vetnočlenskú platnosť slovies z ukážky 3.**

**SLOVESNÉ GRAMATICKÉ KATEGÓRIE**

**OSOBA**

**Prvá** – _(ja) robím, (my) robíme._

**Druhá** – _(ty) robíš, (vy) robíte._

**Tretia**  - _(on) robí, (oni) robia._

**ČÍSLO**

**Jednotné číslo** (singulár) – vyjadruje, že dej vykonáva jeden človek, zviera a vec: _čítam, behá, bledne_.

**Množné číslo** (plurál) – vyjadruje, že dej vykonávajú najmenej dvaja ľudia, zvieratá a veci: _čítame, behajú, blednú._

**ČAS**

**Prítomný** – dej, ktorý prebieha: _píše._

**Minulý** – dej, ktorý prebehol: _písal._

**Budúci**- dej, ktorý sa uskutoční: _bude písať._

**SPÔSOB**

**Oznamovací** _– čakám._ 

**Opytovací** _– čakáš?_ 

**Rozkazovací** – _čakaj!_ 

**Podmieňovací** _– keby si čakal._ 

**ROD**

**Činný** – dej sa konal aktívne: _Žiak_ _píše_ _úlohu._

**Trpný** – o jeho uskutočnení sa hovorí ako o niečo, na čom subjekt nemal účasť: _Úloha_ _bola napísaná._ _Úloha_ _sa píše._ 

**VID**

**Dokonavý** – vyjadruje ohraničenie trvania deja: _vrátiť, skočiť, padnúť._

**Nedokonavý** – vyjadruje neohraničenosť trvania deja: _(bude) vracať, skákať, padať._

**VETNOČLENSKÁ PLATNOSŤ SLOVIES**

Sloveso sa nachádza vo vete ako:

v **Slovesný prísudok** Sprievodca **_pobehuje_**.

v **Slovesno-menný prísudok** Fajčiť **_je zakázané_**.

v **Vetný základ** **_Zotmelo sa._**

v **Podmet** **Fajčiť** je zakázané.

v **Predmet** Odmietol **_opustiť_** koľajisko.

v **Prívlastok** **_Spomaľujúci_** vlak.

v **Príslovkové určenie** Išiel **_pískajúc_**.

**Určte vetnočlenskú platnosť slovies z ukážky 3**

**_Pracoval_** iba za jedlo, šaty a pálenku.  – slovesný prísudok

**_Tvoriť_** je ťažké. – podmet

Tvoriť **_je ťažké_**. – slovesno-menný prísudok

Nútili ich **_pracovať_**. – predmet

**_Nútili_** ich pracovať. – slovesný prísudok

## 2-a

**Analyzujte diela slovenských romantikov s motívmi vzbury proti neslobode (S.**

        **Chalupka: Mor ho!, J. Botto: Smrť Jánošíkova). Vysvetlite pojmy nadpis, verš,**

        **strofa, spev.**

**NADPIS –** názov _článku, kapitoly, básne_ alebo _publikácie_.

**VERŠ** - z latinského _versus_ (riadok) - základná jednotka básnického rytmu - **_jeden riadok básnického textu._**

**STROFA**

Ø **_Zoskupenie veršov_** na základe spoločnej _rýmovej_ schémy.

Ø Tvorí _rytmicko-syntaktický_ celok a je _samostatnou významovou jednotkou básne_.

Ø _Sloha básne_ a _graficky vyčlenené zoskupenie niekoľkých veršov_ - najčastejšie sa realizuje ako _štvorveršie_.

**SPEV –** básnický útvar a _časť epickej skladby_.

**SAMO CHALUPKA**

Ø Básnik (1812-1883), mladší brat dramatika Jána Chalupku, spoluzakladateľ študentského spolku **_Spoločnosť českoslovanská_**.

Ø Bojoval ako dobrovoľník v poľskom povstaní proti ruskej nadvláde.

Ø Študoval na evanjelickom lýceu v Bratislave a ako farár pôsobil v Hornej Lehote.

Ø Prijal Štúrovu kodifikáciu spisovnej slovenčiny a vlasteneckými témami podporil štúrovcov.

Ø Tvorba: epická pieseň **_Branko_**, historická pieseň **_Turčín Poničan_**, krátka veršovaná epika **_Likavský väzeň, Boj pri Jelšave_**, tvorba pre deti.

**MOR HO!**

**Spoločenský a historický kontext**

Ø Vznik básne podnietili osobné zážitky z účasti v povstaní za obnovenie Poľského kráľovstva, porážka revolúcie v rokoch 1848-1849, ako aj **_požiadavka vyzdvihnúť vlastnú hrdinskú históriu Slovákov_**.

Ø **_Námet_** si autor vyhľadal v **_antických prameňoch_** o bojoch Rimanov so slovanskými Limigantmi/Lemiakmi zo **Šafárikovho** diela **_Dejiny slovanskej reči a literatúry všetkých nárečí._** 

Ø Autor, ako romantický básnik, **_prispôsobil historické udalosti svojmu zámeru, aby programovo zvyšoval národné sebavedomie._**

Ø Výzva **Mor ho!** (v súčasnej slovenčine _Nič ho!_) bola bojovým pozdravom Slovákov v rámci národnooslobodzovacieho hnutia štúrovcov.  

**Literárny kontext**

Ø Ide o reprezentatívne dielo slovenskej **hrdinskej epiky**.

Ø Báseň v sebe spája **epické prvky** _(autorská reč, pásmo postáv, dramatický dej, dynamická skratka, gradácia deja)_ s prvkami **lyriky** _(úvodný opis krajiny, opis slovenských junákov, charakteristika Slovanov vo všeobecnosti)._

Ø Využíva **sylabický veršový systém** _(13-slabičný verš, združený rým, polveršová prestávka, rytmicko-syntaktický paralelizmus)._

Ø Dynamické spracovanie bitky a **kolektívny hrdina**.

Ø Pri charakteristike postáv autor vychádza z **antických historických prameňov** a inšpiruje sa **ľudovou slovesnosťou Slovanov** _(slovenskou, srbskou, ukrajinskou)._

Ø Najvýraznejšou črtou jeho poézie je **národná hrdosť** a **oslava hrdinskej postavy bojovníka** za slobodu, sociálnu a národnú spravodlivosť.  

**Krátky popis deja**

_Na slovenské územie prichádza rímsky cisár s úmyslom podmaniť si Slovanov. Vyslaní posli staršiny slovenského národa ho vítajú s prastarým slovanským zvykom, ale súčasne ho varujú, že ak ich napadne, budú sa brániť. Cenia si slobodu viac ako vlastné životy. Strhne sa boj, v ktorom síce posli zahynú, ale spôsobia Rimanom veľké straty. Cisár sa pozerá na svoje mŕtve vojsko a hanbí sa tešiť zo svojho víťazstva._

**Romantické znaky**

• idealizácia národnej histórie

• idealizácia postavy s národnými znakmi

• polarizácia postáv (úplne kladné – úplne záporné)

• vplyv ľudovej slovesnosti

• výzva do boja za slobodu

**JÁN BOTTO**

Ø Najmladší z generácie štúrovcov, ku ktorým sa pripojil na štúdiu na evanjelickom lýceu v Levoči. Neskôr študoval techniku v Pešti – odbor zememerač.

Ø Na revolúcii sa aktívne nezúčastnil, ale reagoval na ňu básnickými.

Ø Patrí medzi najvýznamnejších predstaviteľov slovenskej romantickej balady.

Ø Tvorba: _balady_: **_Žltá ľalia, Ctibor, Margita a Besná, Lucijný stolček._**

**SMRŤ JÁNOŠÍKOVA**

Ø **_Jánošík_** je nielen _postavou ľudovej slovesnosti_, ale aj predstaviteľom _protifeudálneho odboja, romantickým hrdinom, bojovníkom za práva ľudu_ a v 9. speve aj _alegorickou postavou_.

Ø Autor si zo života zbojníka Jánošíka vybral _zlapanie, väznenie a popravu._

Ø Kompozícia: **_Úvod a 9 spevov_** – napísaná je v _sylabickom veršovom systéme_.

Ø Básnická skladba so slabou dejovou líniou s typickými **_symbolmi slovenského romantizmu_**, napr. _horiaca vatra (symbol slobody a boja),_ a **_výrazovými prostriedkami_** _(prirovnania, hyperbolizácia, zdrobneniny, nárečové slová)._  

Ø V diele sú aj úvahy o _slovenskom národe, slobode a sociálnej spravodlivosti._

**Dej skladby**

I. **spev**: Jánošík je ešte na slobode **_– výzorom a vlastnosťami zodpovedá ľudovej tradícii_** – je prísny k bohatým a láskavý k chudobným, opis zbojníckej družiny.

II. **spev**: Zlapanie Jánošíka za pomoci starkej, ktorý **_má nadprirodzené schopnosti ako to podáva ľudová rozprávka._**

III. **spev**: Jánošík je, ako **_pasívna postava_**, vo väzení, kde sa s ním prišla rozlúčiť _dievčina v bielom (symbol duše ľudu)._

IV. **spev**: Jánošík je **_romantickým hrdinom, trpiacim protikladom sna a skutočnosti_** – vo sne je voľný, ale v skutočnosti je pripútaný o skalu.

V. **spev**: Úvahy o slobode národa, kde ústa väzňa hovoria **_slová štúrovcov a národných buditeľov._**

VI. **spev**: Cesta na popravu – Jánošík sa stáva **_duchovným vodcom ľudu_**, ktorý sa cíti zodpovedný za jeho osud.

VII. **spev**: Poprava – príroda reaguje na jeho smrť a ľudia smútia.

VIII. **spev**: Slovensko po poprave Jánošíka – Jánošík je **_prítomný v rodiacich sa mýtoch_**, kde ľud rozpráva o jeho pokladoch a zmŕtvychvstaní.

IX. **spev**: Svadba s kráľovnou víl – Jánošík je **_alegorickou postavou_**.

**Kontrast v skladbe**

I. **_spev_**_: družina v období slávy – smútiaca družina bez kapitána – vatra žiariaca – vatra zhasínajúca._

II. **_spev_**_: Jánošík v plnej sile – Jánošík zlapaný a uväznený._

III. **_spev_**_: bezcitný čierny svet, väzenie – milá, vtáča biele._

IV. **_spev_**_: štyri steny plesnivé, väzenie – nekonečný priestor sna._

V. **_spev_**_: osobná morálka hrdinu – vlčí zákon spoločnosti._

VI. **_spev_**_: obraz Jánošíka pred popravou – obraz prizerajúceho sa pasívneho ľudu._

VII. **_spev_**_: spomienky na slobodný život – realita: popravisko, šibenica._

VIII. **_spev_**_: Jánošík po smrti, zakliata krajina – Jánošík ožíva v ľudovej slovesnosti a jeho odkaz žije._

IX. **_spev_**_: alegorický epilóg bez vnútorného napätia._

## 2-b

     **Využite ukážku 1 ako pomôcku a porovnajte Jánošíka s Vilémom z diela K.**

         **H. Máchu Máj.**

**Karel Hynek MÁCHA**

Ø Najvýznamnejší predstaviteľ _českého romantizmu_, narodil sa v Prahe, kde vyštudoval filozofiu a právo.

Ø Zaujímal sa o históriu, miloval prechádzky prírodou, opájal sa diaľkami, sledoval revolučné hnutie poľskej mládeže a aktívne pomáhal politickým utečencom po potlačení poľskej revolúcie.

Ø Z tvorby: cyklus **_Obrazy zo života mého_**, román **_Cikáni_**.

Ø Ako prvý sa odvážil vysloviť pochybnosti o posmrtnom živote, básnicky sformuloval svoje _sklamanie zo spoločnosti, ktorú nezaujíma osud človeka, a pomenoval spoločenské zlo._

Ø Pre jeho život a tvorbu je charakteristický **protiklad túžby a skutočnosti:**

- _túžil po poznaní, ale zamestnanie advokátskeho koncipienta mu nedovoľovalo uskutočniť jeho sny_

- _túžil po naplnenej veľkej láske, ale žena, do ktorej sa osudovo zamiloval, nebola vzdelaná a nechápala jeho sny_

- _chcel žiť v slobodnej krajine, ale česká meštiacka spoločnosť bola konzervatívna, lojálna a ponemčená_

**MÁJ**

OBSAH: Mladú dievčinu **_Jarmilu_** – lásku zbojníka **_Viléma_** – zviedol istý muž. Vilém zabije zvodcu a až potom sa dozvie, že zabil vlastného otca, ktorý ho ako malého chlapca zavrhol. Za svoj čin je odsúdený na smrť. Jarmila sa po správe o Vilémovom uväznení rozhodne pre samovraždu vo vlnách jazera.

KOMPOZÍCIA: Je _asymetrická_ – tvoria ju **4 dlhšie spevy** so slabou dejovou líniou a **2 lyrické intermezzá** (vsuvky), v ktorých sa príroda a duchovia pripravujú na Vilémov pohreb a žialia nad jeho smrťou.

Je komponovaná na **princípe kontrastu** (napr. _konflikt otca a syna, konflikt jednotlivca a spoločnosti, mladý človek a blízkosť smrti, opis temna a svetla_).

Ø Samotný príbeh tejto lyrickoepickej skladby je veľmi jednoduchý a je iba načrtnutý. Obsahom je _oslava krásy českej prírody, vyznanie lásky k vlasti a filozofická úvaha o živote a smrti_.

Ø **Hlavnou postavou** je mladý lúpežník, otcovrah, neskôr väzeň (ale predovšetkým obeť) **Vilém**, o ktorého výzore nenájdeme zmienku, keďže autor sa sústreďuje na jeho **_vnútorný svet rozorvaného romantického hrdinu_**, ktorý vo väzení rozmýšľa o náhodách, ktoré mu zničili život – **_jeho myšlienky sú obžalobou spoločnosti, ktorá nepátra po príčinách činov_**.

Ø V poslednom speve **autor** zmenil osobu rozprávača (tretiu za prvú) a on sám **_sa stáva lyrickým hrdinom_** _(autoštylizácia)._ Prichádza do Vilémovho kraja siedmy rok po poprave, stotožňuje sa s tragédiou svojho hrdinu, kde základné otázky o živote a smrti, ktoré si kladie Vilém, sú základnými otázkami človeka.

DEJ

**_I. spev_**_: Jarmila čaká na Viléma, namiesto neho prichádza posol so správou, že Vilém je vo väzení za vraždu muža, ktorý ju zviedol. Jarmila v zúfalstve, že spôsobila nešťastie svojmu milému, utopí sa v jazere._

**_II. spev_**_: Vilém je vo väzení, vo sne sa vracia do svojho detstva a mladosti, dozvieme sa príbeh vodcu lupičov._

**_III. spev_**_: Svitol deň, keď bude Vilém popravený. Pohľadom sa lúči s prírodou, so svojou vlasťou a kat mu zotne hlavu a telo láme na kolese._

**_IV. spev_**_: Básnik prichádza na miesto Vilémovej popravy po siedmich rokoch. Hostinský mu rozpráva príbeh vodcu lúpežníkov._

**Porovnanie** (komparácia) diel **Smrť Jánošíkova** a **Máj**

|   |   |   |
|---|---|---|
|kritérium|**Smrť Jánošíkova**|**Máj**|
|1. typ básne|Lyrickoepická<br><br>Dej nerozvinutý<br><br>Úvahy **o slobode**|Lyrickoepická<br><br>Dej nerozvinutý<br><br>Úvahy **o živote**|
|2. hrdina|Väzeň, zbojník - **kolektívny** hrdina|Väzeň, zbojník, otcovrah - **jednotlivec**|
|3. konflikt|Jednotlivec a spoločnosť|Jednotlivec a spoločnosť|
|4. prítomnosť autora|Autor **nezasahuje** do deja|Osobné stotožnenie – **autoštylizácia** (posledný verš – meno autora)|
|5. idea|Boj proti nespravodlivosti|Boj proti nespravodlivosti|
|6. vzťah k smrti a k životu|Hrdina **verí** v posmrtný život (modlitba za ľud)|Hrdina **neverí** v posmrtný život.|
|7. vzťah k prírode|Príroda s hrdinom **cíti**|Autor vytvoril **kontras**t - Vilém zomiera, ale príroda ožíva.|
|8. kompozícia|Úvod a **9** spevov|Úvodná báseň, **4** spevy, **2** intermezzá|
|9. literárne obdobie|romantizmus|romantizmus|