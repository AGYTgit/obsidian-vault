
---

## 1-a

**1. a) Definujte pojem opis. Vymenujte druhy opisov. Vysvetlite kompozíciu opisu.**  

**Určte druh opisu ukážky 3.**


### **OPIS**

- Zameriava sa na _vymenúvanie vlastností osôb, predmetov, javov a činností_.

- Rozoznáva podstatné znaky a usporadúva ich podľa dôležitosti.

### **DRUHY OPISOV**

_Podľa povahy opisného predmetu_:

 - **statický** – opisuje statické predmety, neživé veci, ale aj osoby (zvyčajne je to _odborný opis_, v umeleckej literatúre _opis osoby_ alebo _prostredia_), využíva veľa podstatných a prídavných mien.

 - **dynamický** – dynamizuje sa predovšetkým väčším počtom slovies a využitím personifikácie a metafory (zvyčajne je to _umelecký opis_ alebo _opis pracovného postupu, opis činnosti, opis objektu v pohybe_). Autor vymenúva v logickej časovej a príčinnej následnosti jednotlivé úkony, ktoré treba vykonať pri realizácii istého cieľa.

_Podľa postoja autora:_

- **objektívny opis**
	- zachytenie znakov a vlastností opisovaného predmetu,
	- nevyslovuje sa vlastné hodnotiace stanovisko, pričom objektívnosť sa dosahuje výberom _neutrálnych jazykových prostriedkov_, ktoré sú zrozumiteľné pre všetkých a nedávajú možnosť rozličnej interpretácii,
	- využíva sa v _náučnom opise (vedecké práce, návody na použitie a pod.) a pri administratívnej charakteristike (posudok, opis hľadanej osoby, zákon)._

 - **subjektívny opis**
	 - autor uplatňuje svoje hľadisko a zámer, prináša svoje hodnotenie a zapája fantáziu, využíva _expresívne jazykové prostriedky,_
	 - uplatňuje sa najmä v _umeleckej literatúre (umelecký opis),_ ale aj v _masmediálnej komunikácii (reklama, reportáž, recenzia na výrobok)._

_Podľa zaradenia do štýlov:_

a) **Jednoduchý opis** – opis v hovorovom štýle. Ide o jednoduché vymenúvanie informácií v spontánnom a nepripravenom jazykovom prejave.

b) **Odborný opis** – nachádza sa v odbornom štýle a je často súčasťou výkladu:

Ø _Ide o opis pracovnej činnosti, súčasť výkladu alebo recenzie, opis políciou hľadaného človeka alebo predmetu._

Ø _Je objektívny a autor sa usiluje zachytiť všetky podstatné znaky predmetu._

Ø _Je presný, systematicky vymenúva a hierarchizuje znaky a vlastnosti predmetu._

Ø _Môže byť statický (opis predmetu) alebo dynamický (opis technologického postupu)._

Ø _Používa veľa mien a málo slovies._

Ø _Využíva odborné termíny a cudzie slová, absencia nespisovných slov._

Ø _Môže byť názorný, a preto ho často dopĺňajú nákresy, tabuľky a schémy._

**Opis pracovného postupu** (napr. _návod, recept_):

v **_vymenovanie materiálu a nástrojov_** potrebných pri práci. Pre lepšiu orientáciu sa môže použiť _nákres_ alebo _schéma._

v **_opis postupu_** – obracia sa na konkrétneho adresáta - používa 1. osobu plurálu _(pridáme soľ),_ 2. osobu plurálu rozkazovacieho spôsobu _(pridajte soľ)._

**c) Umelecký opis:**

Ø využíva výrazové prostriedky lyriky _(metaforu, personifikáciu, epitetá, prirovnania atď.),_

Ø je súčasťou literárnych diel _(napr. poézia, prírodná lyrika, naturizmus, lyrizovaná próza),_

Ø je súčasťou rozprávania _(opis postavy, prostredia, okolností deja),_

Ø je _subjektívny_ a uplatňuje sa v ňom autorov zámer, pričom môže ísť o opis z pohľadu rozprávača alebo niektorej z postáv.

KOMPOZÍCIA OPISU

§ Kompozícia opisu konkrétneho objektu závisí od jeho **_funkcie_** a **_cieľa_** _(napríklad opis automobilu s cieľom jeho predaja)_ – je nevyhnutné zachovať istú logiku opisu so zameraním na podstatné znaky opisovaného predmetu.

§ Základnými jazykovými prostriedkami opisu sú _podstatné mená, prídavné mená, príslovky a slovesá_ alebo rôzne _umelecké jazykové prostriedky_ podľa druhu opisu.

§ V slohových prácach sa všetky druhy opisov členia na **_úvod, jadro a záver_**.

**Určte druh opisu ukážky 3**

_Vzduch nasýtený vôňou vlhkej zeme, ľúbozvučný spev vtákov, o ktorý boli naše uši ukrátené počas dlhých zimných mesiacov, prvé nesmelé výhonky snežienok a bledúľ... Všetky tieto dojímavé chvíle môže vytvoriť len čarovná jar._

**_Umelecký opis jari._**

## 1-b

**b) Napíšte krátky opis ľubovoľného predmetu. Odôvodnite jeho kompozíciu.**

## 2-a

**2. a) Charakterizujte a analyzujte  diela popredných slovenských romantikov A.**  
**Sládkoviča: Detvan, J. Kráľa: Zakliata panna vo Váhu a divný Janko.**

**ANDREJ SLÁDKOVIČ - DETVAN**

Ø Autor je tvorca novodobej poézie, pravdivo zobrazil **osobný a spoločenský život človeka**, ukazuje **zmysel života v práci**, ktorá rozvíja osobnosť i národ.

Ø Lyrickoepická skladba s **kladnou romantickou postavou** bez jedinej zlej vlastnosti. Takisto postava kráľa Mateja Korvína je idealizovaná.

Ø Skladá sa z _5 spevov_: **1. Martin 2. Družina 3. Slatinský jarmok 4. Vohľady 5. Lapačka.**

OBSAH

**Martin Hudcovie** zabije sokola, ktorý sa vrhol na zajaca. Uprostred vatry na salaši sa dozvedá, že je to sokol **kráľa Matiáša**. Vyberie sa za ním na jarmok, aby sa mu priznal, pričom kráľovi sa páči jeho priamosť. Neskôr kráľ v preoblečení navštívi Martinovu milú **Elenu**, ktorá jeho zvádzaniu odolá. Nakoniec Martina zverbuje do svojho povestného Čierneho pluku. Martin má však podmienku, že si ponechá svoj kroj, fujaru, valašku a Elenu.

POSTAVY

**Martin Hudcovie** – je _romantická postava bez konfliktov a protikladov_. Je _ideálnym predstaviteľom slovenského ľu_du ako syn prírody. Pochádza zo sedliackeho rodu, má láskavých rodičov, ktorým je dobrým synom. Je čestný, statočný, trestná násilie a nespravodlivosť. Vyslobodil Elenu z rúk zbojníkov a zranil zbojníckeho kapitána, ktorý sužoval celý kraj. V citoch je priamy, verný svojej Elene i kráľovi. Cíti sa slobodný, _cení si svoj pôvod, má v úcte tradície_ a kráľa.

**Elena** – jeho milá, je _ideálna predstaviteľka slovenského ľudu_. Krásne dievča, poslušná dcéra a milujúca žena. Je verná Martinovi a rázne odmieta nadbiehanie neznámeho muža (kráľa).

**Kráľ Matej** – je _zidealizovaná historická postava_. Zaujíma sa o to ako ľud žije. Ocení statočnosť a čestnosť Martina a vyskúša vernosť Eleny. Kráľ smúti nad stratou slovenského územia, o ktoré ho obrali počas sprisahania a o to vrúcnejší vzťah prejavuje k Tatrám, Váhu a Hronu.

**JANKO KRÁĽ**

Ø Najzložitejšia a najnevyrovnanejšia postava medzi slovenskými romantikmi. Pochádza z _Liptovského Mikuláša_, z domu však odišiel už ako malý chlapec. Po štúdiách na bratislavskom lýceu pracoval ako _úradník a pisár u advokátov_.

Ø V revolúcii 1848/1849 sa dostal do väzenia a veľa nechýbalo, aby ho maďarská vrchnosť neobesila. Druhú časť života strávil v chudobe v _Zlatých Moravciach_, kde sa oženil a mal 4 deti.

Ø Jeho poézia je najbližšia **_ľudovej slovesnosti_** a predstavuje **_vrchol revolučného romantizmu_** _( dielo Duma bratislavská)._ Písal **_politické básne, zádumčivé reflexívne básne_** a vytvoril sériu **_balád podľa ľudových motívov._**

**Zakliata panna vo Váhu a divný Janko**

Ø Je **najznámejšou romantickou štúrovskou baladou**, kde **_konflikt je založený na strete romantického hrdinu s reálnym vonkajším svetom_**.

Ø _Námet z povesti o existencii nadprirodzenej bytosti vo Váhu_ je v balade východiskom na **_zobrazenie človeka, ktorý sa nechce uspokojiť so zaužívaným spôsobom života a jeho normami_**.

Ø Konflikt balady spočíva v túžbe po veľkom čine, ktorý hrdina nemôže vykonať.

Ø _V príbehu oslobodenia zakliatej panny_ je **_zobrazený_** alegorický **_príchod slobody_**.

Ø Balada je citovosťou romantická, ale zobrazením života realistická. Vyniká metaforickým jazykom a využitím _zdrobnenín_.

Ø Úvodná a záverečná časť má _13-slabičný verš_, ponáška na ľudovú baladu má _6-7-slabičný verš_ (**sylabický veršový systém**).


## 2-b
**b) Využite ukážky 1 a 2 pri významovej interpretácii uvedených diel.**
 
KOMPOZÍCIA

**1. ČASŤ**: Lyrický hrdina vypovedá o svojich _tragických životných pocitoch_. Úľavu nachádza v myšlienkach na _rodný kraj (Považie)_, pastierov, ovce a hry dedinských mládencov. V tomto _ideálnom kraji_ si deti cenia piesne a rozprávky a manželia vyznávajú etické a morálne hodnoty, ktoré sú v mestách výnimočné. V dolinke pri Váhu žije rodina s jedným synom – **divným Jankom** – ktorý je úplne iný ako ostatní dedinčania. Jeho výnimočnosť a intenzívny neopodstatnený smútok vytvárajú z neho _symbol_. Nie je to iba dedinský chlapec, ale **_obraz autorovej generácie a samotného Janka Kráľa_** _(autoštylizácia)_ v čase, ktorý mu nepraje. V závere prvej časti Janko odchádza z domu a rozhodne sa vykonať to, čo sa nikomu dovtedy nepodarilo – odkliať _zakliatu pannu vo Váhu._

**2. ČASŤ**: Ponáška na **_ľudovú baladu_** _(balada - povesť). Alegorický princíp (panna – sloboda, Janko – národovec)._

**3. ČASŤ**: _Dopovedanie príbehu_: Pastierik na úsvite prináša smutnú zvesť – videl vo Váhu mŕtveho Janka, ktorý nebol úspešný, lebo nedodržal podmienku – pred skokom do vody si zabudol prevrátiť _múď (podšívka vreciek)_. Mŕtvy Janko je **_parabola (podobenstvo) na autora a jeho generáciu, ktorá sa snaží o zmeny v spoločnosti._** Janko je už **_sokol (symbol štúrovcov)._**