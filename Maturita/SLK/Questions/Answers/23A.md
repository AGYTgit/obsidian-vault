
---

**Maturitné zadanie 23 – vypracovanie**

**časť 1**

**1.** **a)** **Vymenujte a charakterizujte prostriedky rečníckeho štýlu, uveďte najmenej tri rečnícke žánre.**

**V ktorých oblastiach spoločenskej komunikácie má rečníctvo významnú úlohu? Vyberte jednu osobnosť, ktorá bola známa svojím rečníckym nadaním.**

**b) Ste žiakom strednej školy. Pripravte a predneste príhovor pri príležitosti   stužkovej slávnosti.**

**REČNÍCKY ŠTÝL**

§ **_Verejný štýl_** - dôraz sa kladie na **_spôsob prednesu_**.

§ Dobrý rečnícky prejav má _kratší rozsah, zaujímavý obsah, prehľadnú kompozíciu a štylizáciu a využíva mimojazykové prostriedky (mimika a gestikulácia)._

§ Štýl **_ústnej komunikácie_** - používa sa v _rétorike._

§ Využíva **_bohatú slovnú zásobu_** a jeho cieľom je _upútať._

§ Funkciou je _presviedčať, vysvetľovať, informovať, komentovať, agitovať a zapôsobiť na city._

ZNAKY

**a) Ústna podoba –** využíva _mimojazykové prostriedky – mimiku, gestá a situáciu._

  
**b) Verejnosť –** útvary tohto štýlu sú venované širokej verejnosti, ktorej sa prispôsobuje výber jazykových prostriedkov.

  
**c) Sugestívnosť –** _rečník sa snaží zapôsobiť na city poslucháča_ - využíva vyjadrovacie prostriedky umeleckej literatúry, stíši alebo zosilní hlas, robí dramatické pauzy a zdôrazňuje slová.

  
**d) Adresnosť –** rečový prejav môže byť určený _osobe_ alebo _skupine._

  
**e) Názornosť –** využíva _didaktický výklad (graf, výpočet, portrét) a názorné predvedenie._  

REČNÍCKE ŽÁNRE

  
**1. Agitačné** (propagačné)

**_a) politická reč_** _(__parlamentný prejav, prejav v strane, agitačný a predvolebný prejav)._**_b) súdna reč_** _(__reč obžaloby a obhajoby)_**_c) cirkevný prejav_** _(__kázeň)_

**2. Náučné**  
**_a) prednáška_****_b) referát_** _(__politický, vedecký)_

**3. Príležitostné**  
**I. verejné prejavy:**  
**_a) slávnostný prejav –_** _jubilejný, spomienkový, gratulačný._**_b) rámcový prejav –_** _privítací, záverečný, otvárací, pozdravný._**_c) informačný prejav –_** _konferenčný, výstraha, rozkaz._  
**II. rodinné prejavy –** _sobášny, pohrebný, pri krste dieťaťa._ 

PROCES TVORBY PREJAVU

_1. Zhromažďovanie faktov.__2. Kompozícia_ - má byť prehľadná a stručná.  
_3. Štylizácia.__4. Spôsob nacvičenia.__5. Prednes_ - možné spôsoby úvodu: _výrok, motto, otázka, príhoda, príbeh, definícia, správa._

**časť 2 a**

**2.  a)** **Charakterizujte lyriku, vymenujte a bližšie špecifikujte najmenej tri lyrické žánre.**

**Uveďte členenie lyriky podľa prístupu autora ku skutočnosti a podľa tematiky.**

**LYRIKA**

Ø **_Literárny druh_****,** v ktorom sa zobrazuje **_subjektívny svet autora._** 

Ø Názov **lyrika** _(grécky lyrika mele – lýrou sprevádzané verše)_ vznikol zo slova **lýra**, ktorým v antickom Grécku pomenovali hudobný nástroj.

Ø Pre lyriku je charakteristický kratší text – **_báseň_** - vyjadruje jednu základnú myšlienku a opisuje jeden silný zážitok z viacerých hľadísk.

Ø Lyrický text sa realizuje **básnickými (poetickými) prostriedkami.**

Ø **Poézia** _(grécky poiesis – tvorba)_ - viazaná reč – _grafické členenie básne, rytmus, rým, strofa._

ZNAKY LYRIKY

• **_Text vo verši_**

• **_Nemá dej_**

• **_Subjektívnosť_** – zobrazovanie vnútra lyrického subjektu, obsahom sú _city, pocity a názory_.

• **_Lyrický subjekt_** – vypovedá za autora.

• **_Monologický text_** – jednotlivé motívy básne sú k sebe len priradené.

• Základ je v **_opise_** (napr. prírody, človeka) a **_úvahe._**

• **_Kompozícia_** – _verš, strofa, spev._

DRUHY LYRIKY

**Sociálna lyrika** – napr. _Pavol Országh Hviezdoslav – Letorosty III. a Prechádzky letom_ – autor chváli vyvrcholenie roľníkovej práce a jeho odplatu – žatvu.

**Spoločenská lyrika** – obracia sa svojím obsahom k čitateľovi v snahe priviesť ho k úvahám o _spoločenských, kultúrnych a sociálnych javoch_.

**Reflexívna (úvahová) lyrika** - básnik sa vyjadruje o významnej téme – _národe, slobode, mladosti, výdobytkoch civilizácie alebo o nejakej významnej osobnosti._

**Prírodná lyrika** – dominuje v nej obdiv k _prírode, životnému prostrediu a dedine_ - stredobodom je nejaký zvyk alebo jav zo života _jednoduchého človeka spätého s prírodou (sedliaci, rybári, pastieri)._

ČLENENIE LYRIKY

I. Podľa **prístupu autora k téme**: **_náladová_**_,_ **_opisná, úvahová._**

II. Podľa **tematiky**: **_intímna, prírodná, spoločenská._**

LYRICKÉ ŽÁNRE

**Óda** - rozsiahlejšia lyrická báseň, ktorej cieľom bolo _osláviť nejakú osobnosť alebo udalosť._

**Hymna** - má pôvod v _náboženskej poézii_ - dnes sa používa na označenie _štátnej hymny._

**Žalm** - má pôvod v _náboženskej piesni._

**Elégia** – _žalospev_ - je lyrická báseň, v ktorej básnik vyjadruje _žiaľ nad nejakou smutnou skutočnosťou._

**Epigram** - krátka báseň, v ktorej básnik vyjadruje _satirický vzťah k osobám, javom alebo k sebe samému._

**Epitaf** - báseň na _náhrobku básnika._

ROZDIEL MEDZI EPIKOU A LYRIKOU

v V **epike** vyjadruje **autor svoj vzťah ku skutočnosti sprostredkovane cez príbeh** - kladie sa **dôraz na dej**.

v V **lyrike autor vyjadruje svoj vzťah priamo ako bezprostredný zážitok** - záznam _osobných citov, nálad, myšlienok a dojmov_.

**časť 2 b**

**b)** **Zaraďte básnika P.O. Hviezdoslava do literárneho kontextu a vymenujte základné témy jeho lyriky. Naznačte životné okolnosti a skúsenosti spisovateľa, ktoré bezprostredne ovplyvnili jeho tvorbu.**

**Špecifikujte osobitosti jeho básnického jazyka. Definujte sonet.**

**Vyjadrite vlastnými slovami obsah ukážky 1.**

**Ktorú ukážku môžeme charakterizovať ako úryvok prírodnej lyriky? Odôvodnite svoju odpoveď.**

**Pavol Országh HVIEZDOSLAV (1849-1921)**

v Predstaviteľ **_prvej vlny slovenského realizmu._** Pochádzal z _Vyšného Kubína_ zo schudobnenej zemianskej rodiny. Vyštudoval právo v _Prešove_ a ako _advokát_ pôsobil v _Námestove a Dolnom Kubíne_, kde je aj pochovaný.

v Na jeho tvorbu mala vplyv, okrem **_prírodného prostredia Oravy a aktuálnych spoločenských udalostí_**, aj jeho **_prekladateľská činnosť_**, vďaka ktorej sa zoznámil s _maďarskou, anglickou a ruskou literatúrou._

v **Lyrická tvorba:** _lyrické básnické cykly:_ prvá zbierka veršov - **_Básnické prviesenky Jozefa Zbranského, K_****_rvavé sonety, Letorosty I-III., Sonety, Žalmy a hymny, Prechádzky jarom, Prechádzky letom, Stesky, Dozvuky._**

v Vo _Hviezdoslavovej_ lyrike sa odráža **_básnikovo myslenie a cítenie_** a jeho vzťah k _spoločnosti, ľuďom a udalostiam_ -  vyjadril aj vzťah k **_prírode a rodnému kraju._**

v Vo svojej básnickej tvorbe využíva _básnické slová (poetizmy), biblizmy, zastarané tvary slov, príležitostné slová (okazionalizmy) a novotvary -_ okrem **_osobnej_** je zastúpená aj **_úvahová a opisná lyrika._**

**KRVAVÉ SONETY**

Ø Lyrický básnický cyklus **_32 zneliek (sonetov)_** s premyslenou kompozíciou, ktorý autor napísal v roku 1914, keď mal 65 rokov a nemohol byť vojakom 1. svetovej vojny.

Ø **Sonet (znelka)** – básnická lyrická žánrová forma skladajúca sa zo _14-tich veršov (4+4+3+3 alebo 4+4+6)._

Ø Najvýraznejšie zaznieva **_kritika krutosti ľudí a straty rešpektu pred kultúrnymi hodnotami a pamiatkami._**

Ø Upozorňuje na negatívne javy v kultúre a vzdelaní, kladie si otázky o **_zmysle vojny, oslavuje mier, spoločenské bratstvo ľudí a tvorivú ľudskú prácu._**

Ø Cyklus je rámcovaný **sonetmi o krvi** _(prvý, druhý a záverečný)._

Ø Sonety na _seba nadväzujú, tematicky sa dopĺňajú, zhodnocujú a obohacujú_, pričom pôsobia ako výzva – majú apelatívnu funkciu. Základnými motívmi sú:

**_1. spev o krvi_**

**_2. obraz vojny_**

**_3. obžaloba ľudstva a kresťanstva z pripustenia vojnového stavu_**

**_4. hľadanie vinníka_**

**_5. úvaha o mieri_**

**_6. postavenie Slovanstva a Slovákov_**

**_7. privolávanie mieru._**

PRÍRODNÁ LYRIKA

**Prechádzky jarom**, **Prechádzky letom**

Ø **_Prírodná lyrika_** je tu spojená s **_osobnými úvahovými prvkami_** - sú to úvahy o _živote roľníckeho ľudu, kráse a nezničiteľnej sile hornooravskej prírody._

Ø _Význam roľníkovej práce_ zhodnotil v básni **_Zvážajú z poľa_**_._

Ø Básnik si všíma i **_chyby nášho ľudu_** (alkoholizmus), ale vie, že _príčina je v zlých sociálnych podmienkach._

Ø **_Príroda je pre básnika druhým domovom_**, ktorý mu _pomáha preklenúť životné rozpory._

Ø Cyklus **Prechádzky jarom** je osobnejší - **_protiklad starnúceho básnika a mladej prírody._**

Ø V cykle **Prechádzky letom** osobná problematika ustupuje do úzadia a básnik **_vidí človeka ako súčasť prírody_**, ktorá je _stálou, večnou a nezničiteľnou hodnotou._