
---

**Maturitné zadanie 25 – vypracovanie**

**časť 1**

**1.** **a)** **Porovnajte žánre: interview - diskusný príspevok - príležitostný prejav.**

**Zaraďte ich do funkčného jazykového štýlu.**

**Uveďte komunikačné situácie, v ktorých sa môžu tieto útvary využiť.**

**b)** **Pripravte interview so známou osobnosťou.**

**Zoštylizujte rozhovor, v ktorom sa pokúsite verejnosti priblížiť, aké boli umelecké začiatky známej osobnosti (minimálne desať viet).**

**INTERVIEW**

§ _Spravodajský rozhovor, dialogizovaná správa, riadený rozhovor_ – **_druh správy, ktorá formou dialógu predstavuje osobnosť spoločenského života_** alebo problematiku, ktorej sa osobnosť venuje.

§ **_Novinársky dialogický útvar_** – **_cielený a riadený rozhovor_** vedený tak, aby hosť o sebe povedal čo najviac informácií - patrí medzi **_spravodajské útvary_** **publicistického štýlu.**

§ **Klasické interview** je _obsahovo i graficky_ rozčlenené na **_otázky a odpovede._**

§ **Monologické interview** prináša len odpovede bez otázok, keďže **_otázky dostal odpovedajúci vopred._**

**DISKUSNÝ PRÍSPEVOK**

Patrí medzi **_náučné útvary_** **rečníckeho štýlu**:  

KOMPOZÍCIA

  
_1._ _Oslovenie._

_2._ _Nadviazanie /úvod/._

_3._ _Vyjadrenie vlastného názoru /jadro/._

_4._ _Poďakovanie za slovo._

**PRÍLEŽITOSTNÝ PREJAV**

o Útvar **rečníckeho štýlu** - _hovorená úvaha_, ale môže mať aj prvky _výkladu_.

o Využívajú sa výrazové prostriedky **_umeleckého štýlu_** _(metafora, prirovnanie, rečnícka otázka, citát)._

ČASTI PREJAVU

1. **Úvod**

Ø **Oslovenie:** _Vážený pán minister, vážená pani riaditeľka, vážený profesorský zbor, milí spolužiaci._

Ø **Objasnenie** – **_definujeme udalosť, na ktorej sa zúčastňujeme._**

2. **Jadro**

Ø **Podrobné rozoberanie témy:** _vysvetľovanie, hodnotenie obdobia, porovnanie, podloženie citátom._

3. **Záver**

Ø **Záverečné pokyny:** _zhrnutie, návody, príkazy, výzvy, želania príjemného večera, poďakovania, vyjadrenie úcty._

DELENIE PREJAVOV

I. **Verejné prejavy:**

Ø **_Slávnostný prejav_** _(jubilejný, spomienkový, gratulačný)._

Ø **_Rámcový prejav_** _(privítací, záverový, otvárací)_

Ø **_Informačný prejav_** _(konferenciersky, výstraha, rozkaz)._

II. **Rodinné prejavy** _(sobášny, smútočný, blahoželanie)._

**časť 2 a**

**2.  a)** **Definujte pojem ľudová slovesnosť. Porovnajte ju s pojmom umelá literatúra.**

**Vymenujte a charakterizujte tri žánre ľudovej slovesnosti.**

**Akým spôsobom sa v minulosti rozširovali výtvory ľudovej slovesnosti?**

**ĽUDOVÁ SLOVESNOSŤ**

§ **_Literatúra poddaného ľudu_** - vznikla a šírila sa v _ústnej podobe -_ bola spätá s magickými úkonmi a obradmi (zariekania a zaklínania) - pod vplyvom kresťanského myslenia postupne tento druh folklóru zanikal a nahradil ho:

Ø **Kalendárny obradový folklór** (pracovné, obradové piesne).

Ø **Dramatické prejavy** (koledy s betlehemom).

Ø **Rodinný obradový folklór** (svadobné piesne, pohrebné vykladania).

§ Medzi najstarobylejšie žánre patria **balady**, ktoré zobrazovali _rodinné a spoločenské vzťahy._ Z prozaických žánrov sa rozvíjali kratšie útvary - **hádanky, príslovia, porekadlá, pranostiky**. Do ľudových prísloví prenikali aj _príslovia z Biblie a antickej literatúry._

**ŽÁNRE ĽUDOVEJ SLOVESNOSTI**

EPICKÉ ŽÁNRE

Ø **Báje** - vysvetľovali rôzne _prírodné javy_ a rozprávali _o nadprirodzených bytostiach._

Ø **Zvieracie rozprávky a bájky** - mali _alegorický charakter_, obsahovali prvky _spoločenskej satiry._

Ø **Čarovné rozprávky** - predstavovali _reálne i fantastické bytosti, boj dobra a zla, víťazstvo dobra, hrdina bol často neurodzeného pôvodu._

Ø **Miestne povesti** - viazali sa k _hradom, mestám a historickým udalostiam._

Ø **Legendové rozprávky** - vyvíjali sa z _legiend_ - mali charakter _humoristických rozprávok._

Ø **Ľudová balada** - _lyrickoepický žáner_ - základom obsahu je _tragický príbeh._

LYRICKÉ ŽÁNRE

Poéziu reprezentovali **ľudové piesne** – človek v nich vyjadroval svoje _city a myšlienky_, hovoril o svojich _vnútorných zážitkoch_, a tak si uľahčoval tvrdý každodenný život. Delíme ich na:

Ø **Pracovné piesne** - vznikli v súvislosti s _pracovným procesom._

Ø **Obradové piesne** - súviseli s _obradovými zvyklosťami._  

Ø **Svadobné piesne**, **piesne krstenecké** - spojené s _narodením a krstením dieťaťa._

Ø **Pohrebné piesne a pohrebné vykladania**, **piesne s námetmi denného života** - súvisia s bežným životom, zaraďujú sa k nim **rodinné piesne**, **uspávanky a ľúbostné piesne**.

DRAMATICKÉ ŽÁNRE

Ø **Ľudová dramatika - ľudové divadlo** - dramatické výstupy v **ľudových obradoch**, **hrách detí a mládeže**.

Ø **Ľudové hry**, v ktorých vystupujú _ľudoví herci s naučenými úlohami v osobitných kostýmoc_h, sú **tzv. jasličkárske hry**, **trojkráľové hry a ľudová hra o sv. Dorote**.

Ø K dramatickým žánrom ľudovej slovesnosti patria i **ľudové bábkové hry**.

**Akým spôsobom sa v minulosti rozširovali výtvory ľudovej slovesnosti?**

_Zberatelia ľudovej slovesnosti:_

· **Ján Kollár** - zozbieral _ľudové piesne_ a vydal ich pod názvom **Národnie zpievanky**.

· Medzi najvýznamnejších zberateľov ľudovej slovesnosti zo _štúrovskej generácie_ patria **Ján Francisci a Pavol Dobšinský**, ktorí zbierali a zapisovali predovšetkým _rozprávky a povesti._

· **Francisci** vydal **Slovenskje povesti**, **Dobšinský** zbierku **Prostonárodné povesti slovenské**.

· Ľudovou slovesnosťou sa zaoberal aj **Ľudovít Štúr** v diele **O národných piesňach a povestiach plemien slovanských**.

**UMELÁ LITERATÚRA**

o V čase svojho vzniku nadväzovala na **_bohaté tradície ústnej ľudovej slovesnosti_**.

o Mnohé významné diela vznikli **_dotvorením existujúcich ľudových slovesných prejavov._** Autor ale uplatňuje **_individuálne osobitosti._**

o Ústna ľudová slovesnosť po vzniku umelej literatúry nezanikla, ale súbežne s ňou žije dodnes a v mnohých obdobiach ju aj ovplyvnila. Na druhej strane však i mnohé výtvory umelej literatúry _zľudoveli._

**časť 2 b**

**b)** **Charakterizujte tvorbu J. Bottu a vplyv ľudovej slovesnosti na jeho diela v ukážke 1 a 2.**

**Charakterizujte baladu ako lyrický žáner na základe ukážky 2.**

**Vyhľadajte v ukážke 3 typické baladické motívy.**

**Ktorý slovenský spevák je pôvodným interpretom ukážky 3?**

**Ján BOTTO**

Ø Najmladší z generácie **_štúrovcov_**, ku ktorým sa pripojil na štúdiu na _evanjelickom lýceu v Levoči_. Neskôr študoval _techniku v Pešti – odbor zememerač._

Ø Na _revolúcii 1848_ sa aktívne nezúčastnil, ale reagoval na ňu _básnickými skladbami_.

Ø Patrí medzi najvýznamnejších predstaviteľov **_slovenskej romantickej balady._**

Ø Tvorba: _balady_: **Žltá ľalia, Ctibor, Margita a Besná, Lucijný stolček.**

BALADICKÁ TVORBA

**Žltá ľalia**  

**_Balada o porušení manželského sľubu_**: **_Adam a Evka_** si sľúbia lásku až za hrob, no _Evka_ sa chystá opäť vydať, a preto _mŕtvy Adam_ prichádza o polnoci po svoju nevernú ženu, ktorá mu v náručí zomiera.

**Margita a Besná** 

_Romantická balada_, ktorá vznikla na základe **_povesti o dvoch skalách pri Váhu pod hradom Strečno_**, kde mnoho pltníkov prišlo o život.

KOMPOZÍCIA

**_Úvod:_** Pltník začína rozprávať príbeh o **Margite** a **Besnej**.

**_Jadro:_** _Príbeh macochy a jej krásnej nevlastnej dcéry, pre ktorú sa nemohla druhýkrát vydať, lebo majetok je Margitin_. Pošle ju k _tetke do Turca_, sleduje ju a pri _Váhu_ ju sotí do vody. Raz o polnoci príde pre ňu svadobný sprievod utopencov, pre ktorými uteká a skočí do vody.

**_Záver:_** Pltník končí rozprávanie tým, že o polnoci na **_skale Besná_** počuť chichot a vreskot svadobníkov a clivý plač. Všetko sa upokojí, keď si _Váh_ vezme istý počet obetí a až potom budú môcť plte plávať bez strachu až do _Dunaja._

**Charakterizujte baladu ako lyrický žáner na základe ukážky 2.**

**Vyhľadajte v ukážke 3 typické baladické motívy.**

**BALADA**

**_L_****_yrickoepická báseň s pochmúrnym dejom, ktorý končí tragicky._** Niektoré balady vychádzajú zo _skutočných historických udalostí_ alebo sa odohrávajú na _konkrétnom území_.  

DRUHY BALÁD

**_1. Ľudová balada_** - smrť spôsobí _nadprirodzená bytosť_, pričom príčinou je _porušenie zvyklostí, povery, zákazu navštíviť isté miesto, porušenie prísahy, nedodržanie sľubu alebo ublíženie nevinnému_ _(Ján Botto – Žltá ľalia, Margita a Besná, Lucijný stolček)._

**_2. Sociálna balada_** – _smrť, stratu zdravia, šťastia alebo príbuzného spôsobí ťažká sociálna situácia_ alebo iný človek _(Janko Kráľ – Kvet, P. O. Hviezdoslav – Zuzanka Hraškovie, Ivan Krasko – Balada o smutnej panej, ktorá umrela)._

**3.** **_Subjektivizovaná balada_** - prináša _obraz vnútra autora_ _(Janko Kráľ – Zakliata panna vo Váhu a divný Janko)._

**Ktorý slovenský spevák je pôvodným interpretom ukážky 3?**

Interpretom _ukážky č. 3_ je spevák _Miroslav Žbirka._