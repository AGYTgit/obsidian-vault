**Maturitné zadanie 1**

**1. a) Vysvetlite pojem gramatická kategória. Vymenujte menné gramatické kategórie.**    

`         `**Určte slovný druh, menné gramatické kategórie slov z ukážky 1: rodičom, musíš,**  

`         `**veľkú, lásku, tvojho (detstva).**

`    `**b) Vysvetlite vetnočlenskú platnosť podstatných mien. Určte vetnočlenskú platnosť**   

`         `**podstatných mien z ukážky 2.**

**2. a) Charakterizujte epickú poéziu. Vysvetlite pojmy rytmus, metafora, prirovnanie,** 

`        `**anafora, sylabický veršový systém.**

`    `**b) Analyzujte ukážku 1. Vysvetlite výchovný charakter tvorby Hugolína Gavloviča.**  

`        `**Sformulujte mravné poučenie vyplývajúce z obsahu ukážky.**


**Ukážka 1**

**Hugolín Gavlovič - Valaská škola mravúv stodola**

(úryvok)

` `**Rodičúv musíš ctíti, jak chceš požehnání míti**

*Po Bohu najprv rodičúm máš milosť vzdávati,
na to, čo si od nich prijal, vždy pamatovati.
Velkú lásku k tobe meli od tvého detinství,
starostlive chteli privésť te [ku] človečenství.
Láska lásku odplacuje, nebuď ty nevdečný,
mej vždy lásku k tvým rodičúm, a budeš statečný.
Nenechávaj jich v zármutku, posluhuj v nemoci,
a v potrebe jakejkoliv buď jim na pomoci.
Jestli budeš dobrým synem, dobre si poslúžíš,
i rodičúm i sám sebe života prodlúžíš.
Budeš míti česť u lidí, dobrý chýr o sebe,
a i hojné požehnání dá ti Pán Búh z nebe.*


**Ukážka 2**


*Stalo sa to v zime. Otec daroval synovi hodinky. Starý človek, poštár, kráčal ulicou.*












**Maturitné zadanie 1 - vypracovanie**

**časť 1 a)**

**1. a) Vysvetlite pojem gramatická kategória. Vymenujte menné gramatické kategórie.**    

`         `**Určte slovný druh, menné gramatické kategórie slov z ukážky 1: rodičom, musíš,**  

`         `**veľkú, lásku, tvojho (detstva).**

**GRAMATICKÁ KATEGÓRIA**

**Gramatika** - náuka o gramatickej stavbe jazyka, ktorá sa delí na *morfológiu* (slovné druhy) a *syntax* (vety).

**Gramatický tvar** - formálny prostriedok na vyjadrenie *gramatického významu* - ku vzniku gramatických tvarov dochádza pri vyjadrovaní rôznych gramatických významov:

` `napr. *robím* je gramatický tvar vyjadrujúci *1. osobu,  jednotné číslo, prítomný čas*. 

Slová sa môžu realizovať ako:

a) **neohybné slová** - jedna nemenná podoba slova – neskloňujú sa, nečasujú sa

– *predložky, spojky, častice, citoslovcia.*

b) **ohybné slová** - viaceré konkrétne podoby slova (gramatické tvary) – skloňujú a časujú sa – *podstatné mená, prídavné mená, zámená, číslovky, slovesá, príslovky.*

**Gramatické kategórie:**  

- Všeobecné významy, ktoré sú formálne vyjadrené *gramatickými morfémami*. 
- Delíme ich na ***menné a slovesné.***
- *Gramatické vlastnosti*, ktoré majú *podstatné mená, prídavné mená, zámená a číslovky*.
- Patrí tam: **rod, číslo, pád, stupeň** (prídavné mená). 

**MENNÉ GRAMATICKÉ KATEGÓRIE**

**Menné gramatické kategórie: *rod, číslo, pád*** majú: *podstatné mená, prídavné mená, zámená, číslovky, menné tvary slovies*.

**ROD**

Prirodzený rod je *mužský* a *ženský*. 

*Gramatické rody*: 

**Mužský** (maskulínum) – *ten?*

**Ženský** (feminínum)** – *tá?*** 

**Stredný** (neutrum)** – *to?*** 

**ČÍSLO**

**Jednotné** (singulár) – označuje *jednu* osobu alebo predmet.

**Množné** (plurál) – označuje *viacero* osôb alebo predmetov.

Realita sa vždy nezhoduje s gramatickým číslom - *pomnožné podstatné mená* – jedna vec označená množným číslom *(husle, nožnice)*.

**PÁD**

Pád vyjadruje vzťahy medzi *sklonnými slovami* vo vete. Rozlišujeme:

**Nominatív (N)** – *kto? čo?*** 

**Genitív (G)** – (od) *koho? čoho?* 

**Datív (D)** – *komu? čomu?*** 

**Akuzatív (A)** – *koho? čo?*** 

**Lokál (L)** (o) *kom? čom?*** 

**Inštrumentál (I)** (s) *kým? čím?*** 

**Vokatív (V)** – *oslovenie* – v modernej spisovnej slovenčine zanikol. Zachoval sa v tradičných výrazoch, rozprávkach a v nárečiach, napr. *chlape! človeče!.* V súčasnosti má oslovenie tvar ***nominatívu***.** 

**STUPEŇ**

Kategória **stupňovania** je založená na porovnaní intenzity vlastnosti, ktorú vyjadruje akostné prídavné meno:

1. **stupeň –** základný** (pozitív)
1. **stupeň –** porovnávací** (komparatív)
1. **stupeň –** najvyšší** (superlatív)

**Pravidelné stupňovanie** – *dlhý, dlh**ší**, **naj**dlh**ší***

**Nepravidelné stupňovanie** – *dobrý, **lepší**, **najlepší***

**Analytické** (opisné) **stupňovanie** – *prospešná, **viac** prospešná, **najviac** prospešná* 

**Určte slovný druh, menné gramatické kategórie slov:** 

*rodičom, musíš, veľkú, lásku, tvojho (detstva).*

*rodičom* – podstatné meno, mužský rod, množné číslo, pád: datív

*musíš* – sloveso, neurčujeme menné gramatické kategórie

*veľkú* – prídavné meno, ženský rod, jednotné číslo, pád: akuzatív, 1. stupeň (pozitív – veľký, väčší, najväčší)

*lásku* – podstatné meno, ženský rod, jednotné číslo, pád: akuzatív

*tvojho (detstva)* - privlastňovacie zámeno, stredný rod, jednotné číslo, pád: genitív








**časť 1 b)**

`    `**b) Vysvetlite vetnočlenskú platnosť podstatných mien. Určte vetnočlenskú platnosť**   

`         `**podstatných mien z ukážky 2:** 

*Stalo sa to v zime. Otec daroval synovi hodinky. Starý človek, poštár, kráčal ulicou.*


**Vetnočlenská platnosť podstatných mien**

Podstatné mená **–** majú **vetnočlenskú platnosť -** *plnia úlohu vetného člena***.** 

Najčastejšie plnia funkciu **podmetu** alebo **predmetu** (ale aj iných vetných členov). 

PRÍKLADY:

Počúvať *hudbu*. **– *predmet v akuzatíve***

Sedieť *za stolom.* – ***príslovkové určenie miesta**.* 

Išiel *za učiteľa.* – ***doplnok*** (vetný člen, ktorý rozvíja *podstatné meno* a súčasne *sloveso*).


**Určte vetnočlenskú platnosť podstatných mien z ukážky 2:**


Stalo sa to v *zime* – ***príslovkové určenie času***


*Otec* daroval *synovi hodinky.*

*otec* – ***podmet***, *synovi* – ***predmet***, *hodinky* – ***predmet***


Starý *človek, poštár,* kráčal *ulicou*.

*človek* – ***podmet***, *poštár* – ***podmet***, *ulicou* – ***príslovkové určenie miesta***













**časť 2 a)**

**2. a) Charakterizujte epickú poéziu. Vysvetlite pojmy rytmus, metafora, prirovnanie,** 

`        `**anafora, sylabický veršový systém.**

**EPICKÁ POÉZIA**

- Má znaky *epiky* (dej), ale je písaná vo *veršoch* (balada, epos, epická básnická skladba).
- Označenie pre ***básnické dielo***, ktorého základnou obsahovou zložkou je: ***dej, popis udalostí a prostredia, vzťahy, charakter a dialógy medzi postavami.***
- Obyčajne ide o rozsiahlejšie básnické diela, kde k najbežnejším žánrom patrí *epos a balada.*
- Vznikala hlavne v *antickej a ľudovej poézii.*

**RYTMUS**

- Grécky *rhytmos* (tok, prúd) - v umeleckom texte sa vytvára *pravidelným striedaním istých jazykových prostriedkov.*
- Je usporiadanie *zvukovo – intonačných prostriedkov verša* napr. *prízvučných a neprízvučných slabík, jednoslabičných a dvojslabičných slov.* 
- Zakladá sa na *pravidelnom opakovaní rovnakých alebo podobných prvkov* v časovej alebo priestorovej následnosti.
- *Pravidelné opakovanie zvukového prvku reči.*

**METAFORA**

- Z gréčtiny (prenos, prenesenie) - *prenesenie významu zo slova na slovo na základe vonkajšej podobnosti s iným predmetom* napr. žeriav (vták) a žeriav (stavebný stroj), oko (ľudské) a oko (na sieti), líška (falošný človek) a líška (zviera). 
- *Nepriame obrazné pomenovanie založené na prenášaní pomenovaní.*
- *Vzniká zámenou slova alebo slovného spojenia iným slovom alebo slovným spojením na základe vonkajších podobností javov, vlastností, pohybu a funkcie*.
- **Lexikalizovaná metafora** - je *názorné pomenovanie*, ktoré sa používa veľmi často a dostalo sa aj do *normatívnych slovníkov*, napr. *uši (na hrnci), hlava (štátu).* 
- **Kontextová metafora** - pomocou nej sa v umeleckom texte často *personifikuje* napr. *kvety hovoria, smútok prenasleduje, šťastie sa na neho usmialo*. 
- **Rozvitá metafora** - pomocou celého textu názorne nepriamo niečo opíše alebo vysvetlí. 




**PRIROVNANIE**

- Druh *básnického trópu*, ktorý má vlastnosti *metafory* - v *metafore* sú slová v *prenesenom význame*, ale v *prirovnaní* majú ***priamy význam***.
- Má tri časti: *porovnávaný člen, porovnávajúci člen a spoločná vlastnosť,* ktorá je základom porovnávania.
- *V*yužívajú sa pritom spojky *ako, sťa, ani, jak, sťaby, než* – najfrekventovanejšia je spojka **ako**.
- Spočíva v *porovnávaní dvoch vecí alebo javov na základe podobnosti alebo spoločných znakov.* 

**ANAFORA** 

- ***Opakovanie rovnakého slova*** alebo skupiny slov ***na začiatku*** za sebou idúcich ***veršov*** alebo viet.
- Z gréčtiny (znovuuvedenie) **–** ide o *básnickú figúru*.

**SYLABICKÝ VERŠOVÝ SYSTÉM** 

- Grécky *syllabe* (slabika)* – je ***veršový systém založený na rovnakom počte slabík vo verši s dierézou** (intonačnou pauzou alebo prerývkou) **uprostred**.* 
- Príklad: *Horí ohník horí, // na Kráľovej holi.* - dvanásťslabičný verš, prerývka po šiestej slabike. 
- Verš a veta má tie isté hranice *(rytmicko-syntaktický paralelizmus),* pričom posledná slabika je neprízvučná.
- Dôležitým rytmickým činiteľom je *rým* (združený), pričom rytmickú funkciu plní aj opakovanie slov.
- Nachádza sa v *ľudovej poézii a v slovenskej romantickej poézii (štúrovci)* a za najfrekventovanejšie typy veršov sa považujú *dvanásťslabičný a osemslabičný verš.*
- V slovenskej poézii ide o *najstarší veršový systém* (16-17. storočie) – používal sa v *básňach, duchovných a svetských piesňach* - verše spája *združený rým* (aabb).














**časť 2 b)**


`    `**b) Analyzujte ukážku 1. Vysvetlite výchovný charakter tvorby Hugolína Gavloviča.**  

`        `**Sformulujte mravné poučenie vyplývajúce z obsahu ukážky.**


**ANALÝZA UKÁŽKY 1**

- *14-slabičný verš* a *12-veršová strofa*. 
- Rytmus založený na *striedaní prízvučných a neprízvučných slabík*. 
- Počet *slabík* vo verši je ustálený. 
- Prevládajúce stopy – *trochej, daktyl* - ide o *dvojveršia* – *veršový presah*. 

Ďalšie úlohy: 

- Preloženie ukážky do slovenčiny. 
- Vyhľadanie umeleckých prostriedkov.


**HUGOLÍN GAVLOVIČ**

- Predstaviteľ ***barokovej didakticko-reflexívnej poézie***.
- *Františkánsky mních* (1712-1787), z kláštora *Pruské*, rodák z poľskej pohraničnej obce *Czarny Dunajec*, ktorý sa liečil uprostred prírody a jednoduchých ľudí na salašoch. V súlade so zásadami svojho rádu venoval pozornosť jednoduchému ľudu a chudobe.
- Mal *sociálne cítenie, kritizuje bohatých a mocných, zastáva sa biednych, vedie človeka k pracovitosti, vlastenectvu, potrebe vzdelávať sa a bojuje proti opilstvu.*  
- Napísal vyše 20 diel prevažne *náboženského charakteru*.

**Valaská škola - mravúv stodola**

- Veršovaná skladba, katechetická i laická ***príručka o dobrých mravoch, náboženských a svetských morálnych zásadách, o výchove človeka k slušnosti***. 
- Cieľom tejto zbierky *mravoučných/didakticko-reflexívnych básní* bolo ***vychovávať a poučiť kresťana v ťažkých časoch.***
- Vychádza z *ľudovej slovesnosti*, v reči zrozumiteľnej ľudu, pričom literárnym jazykom bola ***slovakizovaná čeština ovplyvnená slovenskými nárečiami.***
- V celej skladbe je *1298 básní,* pričom ***titul básne obsahuje vedúcu myšlienku.*** 
- Pozostáva z *22 častí (nót),* ktoré sa vždy začínajú pastierskym spevom s biblickým motívom (väčšinou zo *Starého zákona*). Nasleduje *59 samostatných mravoučených básní* (konceptov) s tzv. *nápadkami* (ponaučenia v rôznych životných otázkach).

**Kompozícia básní** má nasledovné delenie:

1) Prológ – ***názov, titul, motto a vedúca myšlienka*** – má veľmi dôležitú úlohu - spolu s básňou, tvorí *neoddeliteľný harmonický významový celok*. Býva prevažne *veršovaný* a má *reflexívny (úvahový)* charakter. Má formu *príslovia, aforizmu* alebo *sentencie* (stručný výrok). 
1) Jadro (prvých 5 dvojverší) – rozvíja ústrednú myšlienku.
1) Epilóg – záverečné dvojveršie.

Každá báseň má 3 *štvorveršia*, ktoré sa písali s rovnakým počtom slabík a so *združeným rýmom* + *názov básne*, ktorá je *príslovím, porekadlom* alebo *múdrou myšlienkou*.

**Tematické okruhy** básní:

1. Vzťah k Bohu – *správanie kresťana voči Bohu* – opisuje vlastnosti dobrého kresťana a upozorňuje na nevyhnutnosť smrti.
1. Vzťah k ľuďom – všíma si *osobný život človeka* - vyzdvihuje dobré mravy, čisté svedomie, múdrosť a odsudzuje ich protiklady (nemravnosť, márnivosť, hnev, závisť, opilstvo). Veľkú hodnotu pripisuje priateľstvu, manželstvu a k ženám sa stavia úsmevne. 
1. Vzťah k svetu – orientuje sa na *prácu, vlastenectvo* a *sociálnu nerovnosť*. 

**Obsah** tvoria najmä motívy zobrazujúce *negatívne javy spoločnosti*, napr. nedostatok peňazí a ich požičiavanie, vojny, sociálne problémy, nespravodlivosť, *negatívne ľudské vlastnosti* (lakomstvo, lenivosť, pýcha, alkoholizmus). 

**Mravné ponaučenia a praktické rady** sa týkajú vzťahu *jednotlivca k Bohu, blížnym a spoločnosti, ľudských cností a necností, povahových nedostatkov, povier, vzdelania, rodiny, spoločenského správania, vlasti, manželstva, detí, priateľstva, práce, mieru, vojny, bohatstva, chudoby, vrchnosti, poddaných a sociálnych problémov, pozornosť venuje aj hygiene.*












**Maturitné zadanie 2**

<a name="_hlk100906658"></a>**1. a) Vymenujte druhy čísloviek. Charakterizujte skupinové číslovky.**  

`        `**Vysvetlite vetnočlenskú platnosť  čísloviek. Určte vetnočlenskú platnosť**   

`        `**čísloviek z ukážky 2.**

`    `**b) Charakterizujte slovesné gramatické kategórie. Vysvetlite vetnočlenskú platnosť**  

`          `**slovies. Určte vetnočlenskú platnosť slovies z ukážky 3.**

**2. a) Analyzujte diela slovenských romantikov s motívmi vzbury proti neslobode (S.** 

`        `**Chalupka: Mor ho!, J. Botto: Smrť Jánošíkova). Vysvetlite pojmy nadpis, verš,** 

`        `**strofa, spev.**

`     `**b) Využite ukážku 1 ako pomôcku a porovnajte Jánošíka s Vilémom z diela K.**

`         `**H. Máchu Máj.**


**Ukážka 1**

` `**J. Botto – Smrť Jánošíkova**

(úryvok)
**


*Zomrieť! Tak výrok, - dobre, ja chodil po zboji,*

*ale kto viacej zbíjal, ja, či kati moji?!*

*Ja chodil po zboji, po tom šírom poli,*

*aby som zabudol o ťažkej nevôli,*

*ja chodil po zboji poľanou bezdrahou,*

*aby som naučil pravde pyšných vrahov.*

*Ja chodil po zboji za slobodou zlatou,*

*aby som rozrážal putá svojich bratov.*

*Sloboda, sloboda, slobodienka moja,*

*pre teba mi páni šibenice stroja!...”*




**Ukážka 2**


*Na výlete mal štvoro ponožiek. V recitačnej súťaži bol prvý.*


**Ukážka  3**

*Pracoval iba za jedlo, šaty a pálenku. Tvoriť je ťažké. Nútili ich pracovať.*









**Maturitné zadanie 2 - vypracovanie**

**časť 1 a)** 

**1. a) Vymenujte druhy čísloviek. Charakterizujte skupinové číslovky.**  

`        `**Vysvetlite vetnočlenskú platnosť  čísloviek. Určte vetnočlenskú platnosť**   

`        `**čísloviek z ukážky 2.**

**DRUHY ČÍSLOVIEK**

**Číslovky** 

- Pomenúvajú samostatné pojmy *počtu a číselné určenie* vecí, dejov a príznakov, ktoré vyjadrujú ich *počet, poradie alebo násobnosť*. 
- *Plnovýznamový slovný druh*, majú *vetnočlenskú platnosť* a sú *ohybné*.
- Podľa *významu* rozoznávame nasledovné druhy čísloviek:

1. **Základné** – sú hlavnou skupinou čísloviek a ostatné druhy sa od nich odvodzujú. Vyjadrujú presný *(jeden, dva)* alebo približný počet *(veľa, málo, trocha, niekoľko, zopár, viac).* Otázka: *Koľko? Koľkí?*

1. **Radové** – vyjadrujú číselné poradie vecí alebo deja *(sté výročie, posledný, ostatný, ďalší).* Keď sa píšu číslicami, dáva sa za nimi bodka. Otázka: *Koľký v poradí?*

1. **Násobné** – vyjadrujú koľko ráz sa opakuje dej a koľkokrát sa stupňuje vlastnosť *(dvakrát, štvornásobný, trojitý, tri razy, mnohokrát, mnohonásobný).* Otázky: *Koľkokrát? Koľko ráz? Koľkonásobný?* 

1. **Druhové** – vyjadrujú počet druhov veci alebo látky *(dvojaké, trojaký, mnohoraký, mnohorako).* Nedajú sa písomne vyjadriť číslicami, a preto sa vypisujú slovami. Otázka: *Koľkoraký? Koľkorako?*

1. **Skupinové** – vyjadrujú samostatne chápané javy s dôrazom na každú jednotlivú osobu alebo vec *(dvoje, pätoro, viacero).* Označujú počet vecí, ktoré sú vo dvojiciach (pároch) alebo vo viazaných množstvách. Otázka: *Koľko?*

   Skupinové číslovky** sú *nesklonné* - tvoria sa od *základných čísloviek* príponou *–oje* (dvoje, troje), *-oro* (štvoro, pätoro).

![ref1]![ref1]                                               **Určité** (presný počet)             **neurčité** (nepresný počet)

![](Aspose.Words.8a15835a-5942-4a87-9616-e0d7c59e66d0.002.png)                              **základné**    jeden, dva, tri, štyri, päť, sto, tisíc            veľa, málo, mnoho

`                              `skupinové      dvoje, trojo, štvoro, desatoro                    viacero

![](Aspose.Words.8a15835a-5942-4a87-9616-e0d7c59e66d0.003.png)![](Aspose.Words.8a15835a-5942-4a87-9616-e0d7c59e66d0.004.png)![](Aspose.Words.8a15835a-5942-4a87-9616-e0d7c59e66d0.005.png)Číslovky               **radové**        prvý, druhý, tretí, tisíci, miliónty              niekoľký


`                             `**násobné**      trikrát, tri razy, šesť ráz, dvojnásobný      veľa ráz, mnohokrát

`                             `**skupinové**    dvoje, štvoro

(poznáme aj *druhové***:** dvojaký, pätoraký, storaký, mnohoraký, niekoľkoraký

`                `*zlomkové*: tretina, štvrtina

**VETNOČLENSKÁ PLATNOSŤ ČÍSLOVIEK**

Číslovka sa nachádza vo vete ako:

- **Prívlastok** 				***Dvaja*** spolužiaci.
- **Podmet 				*Jeden*** utiekol.
- **Predmet** 				Vidím ***tretieho***. 
- **Príslovkové určenie** 			Vyhrali sme ***2:1***. 
- **Slovesno-menný prísudok** 		On ***bol druhý***. 


**Určte vetnočlenskú platnosť čísloviek z ukážky 2:**

*Na výlete mal štvoro ponožiek. V recitačnej súťaži bol prvý.*


Na výlete mal ***štvoro*** ponožiek. - prívlastok.

V recitačnej súťaži ***bol prvý***.  – slovesno-menný prísudok































**časť 1 b)**

`    `**b) Charakterizujte slovesné gramatické kategórie. Vysvetlite vetnočlenskú platnosť**  

`          `**slovies. Určte vetnočlenskú platnosť slovies z ukážky 3.**

**SLOVESNÉ GRAMATICKÉ KATEGÓRIE**

**OSOBA**

**Prvá** – *(ja) robím, (my) robíme.*

**Druhá** – *(ty) robíš, (vy) robíte.*

**Tretia**  - *(on) robí, (oni) robia.*

**ČÍSLO**

**Jednotné číslo** (singulár) – vyjadruje, že dej vykonáva jeden človek, zviera a vec: *čítam, behá, bledne*.

**Množné číslo** (plurál) – vyjadruje, že dej vykonávajú najmenej dvaja ľudia, zvieratá a veci: *čítame, behajú, blednú.* 

**ČAS**

**Prítomný** – dej, ktorý prebieha: *píše.*

**Minulý** – dej, ktorý prebehol: *písal.* 

**Budúci**- dej, ktorý sa uskutoční: *bude písať.* 

**SPÔSOB**

**Oznamovací** *– čakám.*** 

**Opytovací** *– čakáš?*** 

**Rozkazovací** – *čakaj!*** 

**Podmieňovací** *– keby si čakal.*** 

**ROD**

**Činný** – dej sa konal aktívne: *Žiak píše úlohu.* 

**Trpný** – o jeho uskutočnení sa hovorí ako o niečo, na čom subjekt nemal účasť: *Úloha bola napísaná. Úloha sa píše.* 

**VID**

**Dokonavý** – vyjadruje ohraničenie trvania deja: *vrátiť, skočiť, padnúť.* 

**Nedokonavý** – vyjadruje neohraničenosť trvania deja: *(bude) vracať, skákať, padať.* 







**VETNOČLENSKÁ PLATNOSŤ SLOVIES**

Sloveso sa nachádza vo vete ako:

- **Slovesný prísudok**			Sprievodca ***pobehuje***. 
- **Slovesno-menný prísudok**		Fajčiť ***je zakázané***. 
- **Vetný základ				*Zotmelo sa.*** 
- **Podmet				Fajčiť** je zakázané.
- **Predmet**				Odmietol ***opustiť*** koľajisko. 
- **Prívlastok				*Spomaľujúci*** vlak.
- **Príslovkové určenie**			Išiel ***pískajúc***. 


**Určte vetnočlenskú platnosť slovies z ukážky 3**

***Pracoval*** iba za jedlo, šaty a pálenku.  – slovesný prísudok

***Tvoriť*** je ťažké. – podmet

Tvoriť ***je ťažké***. – slovesno-menný prísudok

Nútili ich ***pracovať***. – predmet

***Nútili*** ich pracovať. – slovesný prísudok


























**časť 2 a)**

**2. a) Analyzujte diela slovenských romantikov s motívmi vzbury proti neslobode (S.** 

`        `**Chalupka: Mor ho!, J. Botto: Smrť Jánošíkova). Vysvetlite pojmy nadpis, verš,** 

`        `**strofa, spev.**

**NADPIS –** názov *článku, kapitoly, básne* alebo *publikácie*. 

**VERŠ** - z latinského *versus* (riadok) - základná jednotka básnického rytmu - ***jeden riadok básnického textu.***

**STROFA**

- ***Zoskupenie veršov*** na základe spoločnej *rýmovej* schémy.
- Tvorí *rytmicko-syntaktický* celok a je *samostatnou významovou jednotkou básne*.
- *Sloha básne* a *graficky vyčlenené zoskupenie niekoľkých veršov* - najčastejšie sa realizuje ako *štvorveršie*.

**SPEV –** básnický útvar a *časť epickej skladby*.

**SAMO CHALUPKA**

- Básnik (1812-1883), mladší brat dramatika Jána Chalupku, spoluzakladateľ študentského spolku ***Spoločnosť českoslovanská***. 
- Bojoval ako dobrovoľník v poľskom povstaní proti ruskej nadvláde.
- Študoval na evanjelickom lýceu v Bratislave a ako farár pôsobil v Hornej Lehote.
- Prijal Štúrovu kodifikáciu spisovnej slovenčiny a vlasteneckými témami podporil štúrovcov. 
- Tvorba: epická pieseň ***Branko***, historická pieseň ***Turčín Poničan***, krátka veršovaná epika ***Likavský väzeň, Boj pri Jelšave***, tvorba pre deti. 

<a name="_hlk47426347"></a>**MOR HO!**

**Spoločenský a historický kontext**

- Vznik básne podnietili osobné zážitky z účasti v povstaní za obnovenie Poľského kráľovstva, porážka revolúcie v rokoch 1848-1849, ako aj ***požiadavka vyzdvihnúť vlastnú hrdinskú históriu Slovákov***. 
- ***Námet*** si autor vyhľadal v ***antických prameňoch*** o bojoch Rimanov so slovanskými Limigantmi/Lemiakmi zo **Šafárikovho** diela ***Dejiny slovanskej reči a literatúry všetkých nárečí.*** 
- Autor, ako romantický básnik, ***prispôsobil historické udalosti svojmu zámeru, aby programovo zvyšoval národné sebavedomie.***
- Výzva **Mor ho!** (v súčasnej slovenčine *Nič ho!*) bola bojovým pozdravom Slovákov v rámci národnooslobodzovacieho hnutia štúrovcov.  

<a name="_hlk47426404"></a>**Literárny kontext**

- Ide o reprezentatívne dielo slovenskej **hrdinskej epiky**. 
- Báseň v sebe spája **epické prvky** *(autorská reč, pásmo postáv, dramatický dej, dynamická skratka, gradácia deja)* s prvkami **lyriky** *(úvodný opis krajiny, opis slovenských junákov, charakteristika Slovanov vo všeobecnosti).*
- Využíva **sylabický veršový systém** *(13-slabičný verš, združený rým, polveršová prestávka, rytmicko-syntaktický paralelizmus).*
- Dynamické spracovanie bitky a **kolektívny hrdina**.
- Pri charakteristike postáv autor vychádza z **antických historických prameňov** a inšpiruje sa **ľudovou slovesnosťou Slovanov** *(slovenskou, srbskou, ukrajinskou).*
- Najvýraznejšou črtou jeho poézie je **národná hrdosť** a **oslava hrdinskej postavy bojovníka** za slobodu, sociálnu a národnú spravodlivosť.*  

**Krátky popis deja**

*Na slovenské územie prichádza rímsky cisár s úmyslom podmaniť si Slovanov. Vyslaní posli staršiny slovenského národa ho vítajú s prastarým slovanským zvykom, ale súčasne ho varujú, že ak ich napadne, budú sa brániť. Cenia si slobodu viac ako vlastné životy. Strhne sa boj, v ktorom síce posli zahynú, ale spôsobia Rimanom veľké straty. Cisár sa pozerá na svoje mŕtve vojsko a hanbí sa tešiť zo svojho víťazstva.* 

**Romantické znaky**

- idealizácia národnej histórie
- idealizácia postavy s národnými znakmi
- polarizácia postáv (úplne kladné – úplne záporné)
- vplyv ľudovej slovesnosti
- výzva do boja za slobodu

**JÁN BOTTO**

- Najmladší z generácie štúrovcov, ku ktorým sa pripojil na štúdiu na evanjelickom lýceu v Levoči. Neskôr študoval techniku v Pešti – odbor zememerač.
- Na revolúcii sa aktívne nezúčastnil, ale reagoval na ňu básnickými.
- Patrí medzi najvýznamnejších predstaviteľov slovenskej romantickej balady.
- Tvorba: *balady*: ***Žltá ľalia, Ctibor, Margita a Besná, Lucijný stolček.*** 

<a name="_hlk47426676"></a>**SMRŤ JÁNOŠÍKOVA**

- ***Jánošík*** je nielen *postavou ľudovej slovesnosti*, ale aj predstaviteľom *protifeudálneho odboja, romantickým hrdinom, bojovníkom za práva ľudu* a v 9. speve aj *alegorickou postavou*.
- Autor si zo života zbojníka Jánošíka vybral *zlapanie, väznenie a popravu.* 
- Kompozícia: ***Úvod a 9 spevov*** – napísaná je v *sylabickom veršovom systéme*. 
- Básnická skladba so slabou dejovou líniou s typickými ***symbolmi slovenského romantizmu***, napr. *horiaca vatra (symbol slobody a boja),* a ***výrazovými prostriedkami*** *(prirovnania, hyperbolizácia, zdrobneniny, nárečové slová).*  
- V diele sú aj úvahy o *slovenskom národe, slobode a sociálnej spravodlivosti.*

**Dej skladby**

1. **spev**: Jánošík je ešte na slobode ***– výzorom a vlastnosťami zodpovedá ľudovej tradícii*** – je prísny k bohatým a láskavý k chudobným, opis zbojníckej družiny.
1. **spev**: Zlapanie Jánošíka za pomoci starkej, ktorý ***má nadprirodzené schopnosti ako to podáva ľudová rozprávka.*** 
1. **spev**: Jánošík je, ako ***pasívna postava***, vo väzení, kde sa s ním prišla rozlúčiť *dievčina v bielom (symbol duše ľudu).*
1. **spev**: Jánošík je ***romantickým hrdinom, trpiacim protikladom sna a skutočnosti*** – vo sne je voľný, ale v skutočnosti je pripútaný o skalu.
1. **spev**: Úvahy o slobode národa, kde ústa väzňa hovoria ***slová štúrovcov a národných buditeľov.***
1. **spev**: Cesta na popravu – Jánošík sa stáva ***duchovným vodcom ľudu***, ktorý sa cíti zodpovedný za jeho osud. 
1. **spev**: Poprava – príroda reaguje na jeho smrť a ľudia smútia.
1. **spev**: Slovensko po poprave Jánošíka – Jánošík je ***prítomný v rodiacich sa mýtoch***, kde ľud rozpráva o jeho pokladoch a zmŕtvychvstaní.
1. **spev**: Svadba s kráľovnou víl – Jánošík je ***alegorickou postavou***.

**Kontrast v skladbe**

1. ***spev**: družina v období slávy – smútiaca družina bez kapitána – vatra žiariaca – vatra zhasínajúca.*
1. ***spev**: Jánošík v plnej sile – Jánošík zlapaný a uväznený.*
1. ***spev**: bezcitný čierny svet, väzenie – milá, vtáča biele.*
1. ***spev**: štyri steny plesnivé, väzenie – nekonečný priestor sna.*
1. ***spev**: osobná morálka hrdinu – vlčí zákon spoločnosti.* 
1. ***spev**: obraz Jánošíka pred popravou – obraz prizerajúceho sa pasívneho ľudu.*
1. ***spev**: spomienky na slobodný život – realita: popravisko, šibenica.* 
1. ***spev**: Jánošík po smrti, zakliata krajina – Jánošík ožíva v ľudovej slovesnosti a jeho odkaz žije.*
1. ***spev**: alegorický epilóg bez vnútorného napätia.*

**časť 2 b)**

`     `**b) Využite ukážku 1 ako pomôcku a porovnajte Jánošíka s Vilémom z diela K.**

`         `**H. Máchu Máj.**

**Karel Hynek MÁCHA**

- Najvýznamnejší predstaviteľ *českého romantizmu*, narodil sa v Prahe, kde vyštudoval filozofiu a právo.
- Zaujímal sa o históriu, miloval prechádzky prírodou, opájal sa diaľkami, sledoval revolučné hnutie poľskej mládeže a aktívne pomáhal politickým utečencom po potlačení poľskej revolúcie.
- Z tvorby: cyklus ***Obrazy zo života mého***, román ***Cikáni***.
- Ako prvý sa odvážil vysloviť pochybnosti o posmrtnom živote, básnicky sformuloval svoje *sklamanie zo spoločnosti, ktorú nezaujíma osud človeka, a pomenoval spoločenské zlo.* 
- Pre jeho život a tvorbu je charakteristický **protiklad túžby a skutočnosti:**
- *túžil po poznaní, ale zamestnanie advokátskeho koncipienta mu nedovoľovalo uskutočniť jeho sny*
- *túžil po naplnenej veľkej láske, ale žena, do ktorej sa osudovo zamiloval, nebola vzdelaná a nechápala jeho sny*
- *chcel žiť v slobodnej krajine, ale česká meštiacka spoločnosť bola konzervatívna, lojálna a ponemčená*

**MÁJ**

OBSAH: Mladú dievčinu ***Jarmilu*** – lásku zbojníka ***Viléma*** – zviedol istý muž. Vilém zabije zvodcu a až potom sa dozvie, že zabil vlastného otca, ktorý ho ako malého chlapca zavrhol. Za svoj čin je odsúdený na smrť. Jarmila sa po správe o Vilémovom uväznení rozhodne pre samovraždu vo vlnách jazera. 

KOMPOZÍCIA: Je *asymetrická* – tvoria ju **4 dlhšie spevy** so slabou dejovou líniou a **2 lyrické intermezzá** (vsuvky), v ktorých sa príroda a duchovia pripravujú na Vilémov pohreb a žialia nad jeho smrťou.

Je komponovaná na **princípe kontrastu** (napr. *konflikt otca a syna, konflikt jednotlivca a spoločnosti, mladý človek a blízkosť smrti, opis temna a svetla*).

- Samotný príbeh tejto lyrickoepickej skladby je veľmi jednoduchý a je iba načrtnutý. Obsahom je *oslava krásy českej prírody, vyznanie lásky k vlasti a filozofická úvaha o živote a smrti*.
- **Hlavnou postavou** je mladý lúpežník, otcovrah, neskôr väzeň (ale predovšetkým obeť) **Vilém**, o ktorého výzore nenájdeme zmienku, keďže autor sa sústreďuje na jeho ***vnútorný svet rozorvaného romantického hrdinu***, ktorý vo väzení rozmýšľa o náhodách, ktoré mu zničili život – ***jeho myšlienky sú obžalobou spoločnosti, ktorá nepátra po príčinách činov***. 
- V poslednom speve **autor** zmenil osobu rozprávača (tretiu za prvú) a on sám ***sa stáva lyrickým hrdinom** (autoštylizácia).* Prichádza do Vilémovho kraja siedmy rok po poprave, stotožňuje sa s tragédiou svojho hrdinu, kde základné otázky o živote a smrti, ktoré si kladie Vilém, sú základnými otázkami človeka. 

DEJ

***I. spev**: Jarmila čaká na Viléma, namiesto neho prichádza posol so správou, že Vilém je vo väzení za vraždu muža, ktorý ju zviedol. Jarmila v zúfalstve, že spôsobila nešťastie svojmu milému, utopí sa v jazere.*

***II. spev**: Vilém je vo väzení, vo sne sa vracia do svojho detstva a mladosti, dozvieme sa príbeh vodcu lupičov.*

***III. spev**: Svitol deň, keď bude Vilém popravený. Pohľadom sa lúči s prírodou, so svojou vlasťou a kat mu zotne hlavu a telo láme na kolese.*

***IV. spev**: Básnik prichádza na miesto Vilémovej popravy po siedmich rokoch. Hostinský mu rozpráva príbeh vodcu lúpežníkov.*

**Porovnanie** (komparácia)** diel **Smrť Jánošíkova** a **Máj**

|kritérium|**Smrť Jánošíkova**|**Máj**|
| :- | :- | :- |
|1\. typ básne|<p>Lyrickoepická</p><p>Dej nerozvinutý</p><p>Úvahy **o slobode**</p>|<p>Lyrickoepická</p><p>Dej nerozvinutý</p><p>Úvahy **o živote**</p>|
|2\. hrdina|Väzeň, zbojník - **kolektívny** hrdina|Väzeň, zbojník, otcovrah - **jednotlivec**|
|3\. konflikt|Jednotlivec a spoločnosť|Jednotlivec a spoločnosť|
|4\. prítomnosť autora|Autor **nezasahuje** do deja|Osobné stotožnenie – **autoštylizácia** (posledný verš – meno autora)|
|5\. idea|Boj proti nespravodlivosti|Boj proti nespravodlivosti|
|6\. vzťah k smrti a k životu|Hrdina **verí** v posmrtný život (modlitba za ľud)|Hrdina **neverí** v posmrtný život.|
|7\. vzťah k prírode|Príroda s hrdinom **cíti**|Autor vytvoril **kontras**t - Vilém zomiera, ale príroda ožíva.|
|8\. kompozícia|Úvod a **9** spevov|Úvodná báseň, **4** spevy, **2** intermezzá|
|9\. literárne obdobie|romantizmus|romantizmus|









**Maturitné zadanie 3**

<a name="_hlk100906857"></a>**1. a) Definujte pojem opis. Vymenujte druhy opisov. Vysvetlite kompozíciu opisu.**  

`        `**Určte druh opisu ukážky 3.**

`    `**b) Napíšte krátky opis ľubovoľného predmetu. Odôvodnite jeho kompozíciu.**

**2. a) Charakterizujte a analyzujte  diela popredných slovenských romantikov A.**  

`        `**Sládkoviča: Detvan, J. Kráľa:  Zakliata panna vo Váhu a divný Janko.**

`    `**b) Využite ukážky 1  a 2 pri významovej interpretácii uvedených diel.**

**Ukážka 1**

1. **Sládkovič: Detvan**

(úryvok)

*Stojí vysoká, divá Poľana,*

*mať stará ohromných stínov,*

*pod ňou dedina Detvou volaná,*

*mať bujná vysokých synov:*

*či tých šarvancov Detvy ozrutných*

*Poľana na tých prsiach ozrutných*

*nenosí a nenadája?*

*Alebo aspoň na tie výšiny*

*nehľadí dcéra tejto rodiny,*

*keď má porodiť šuhaja? –*
**


**Ukážka 2**

**J. Kráľ: Zakliata panna vo Váhu a divný Janko**

(úryvok)

*Videl som sokola, videl som zbitého:*

*videl som Janíčka na Váhu mŕtveho.*

*Išiel Janík, išiel paničku odklíňať –*

*ale nemal šťastie, musel tam zakapať.*

*Do vodičky skočil, múď si neprevrátil –* 

*Janík mladuštičký svoj život utratil.*

*Tam ho voda zniesla k háju zelenému,*

*by šumotu svrčín načúval tichému.*

*Hora, voda hučí, vetríček podúva –*

*Janík pod svrčinou na brehu načúva.*

**Ukážka  3**

*Vzduch nasýtený vôňou vlhkej zeme, ľúbozvučný spev vtákov, o ktorý boli naše uši ukrátené počas dlhých zimných mesiacov, prvé nesmelé výhonky snežienok a bledúľ... Všetky tieto dojímavé chvíle môže vytvoriť len čarovná jar.*

<a name="_hlk101246112"></a>**Maturitné zadanie 3 - vypracovanie**

**1. a) Definujte pojem opis. Vymenujte druhy opisov. Vysvetlite kompozíciu opisu.**  

`        `**Určte druh opisu ukážky 3.**

`    `**b) Napíšte krátky opis ľubovoľného predmetu. Odôvodnite jeho kompozíciu.**

**OPIS**

- Zameriava sa na *vymenúvanie vlastností osôb, predmetov, javov a činností*.
- Rozoznáva podstatné znaky a usporadúva ich podľa dôležitosti.

DRUHY OPISOV

*Podľa povahy opisného predmetu*:

1) **statický** – opisuje statické predmety, neživé veci, ale aj osoby (zvyčajne je to *odborný opis*, v umeleckej literatúre *opis osoby* alebo *prostredia*), využíva veľa podstatných a prídavných mien. 
1) **dynamický** – dynamizuje sa predovšetkým väčším počtom slovies a využitím personifikácie a metafory (zvyčajne je to *umelecký opis* alebo *opis pracovného postupu, opis činnosti, opis objektu v pohybe*). Autor vymenúva v logickej časovej a príčinnej následnosti jednotlivé úkony, ktoré treba vykonať pri realizácii istého cieľa. 

*Podľa postoja autora:*

1) **objektívny opis** 
- zachytenie znakov a vlastností opisovaného predmetu, 
- nevyslovuje sa vlastné hodnotiace stanovisko, pričom objektívnosť sa dosahuje výberom *neutrálnych jazykových prostriedkov*, ktoré sú zrozumiteľné pre všetkých a nedávajú možnosť rozličnej interpretácii,
- využíva sa v *náučnom opise (vedecké práce, návody na použitie a pod.) a pri administratívnej charakteristike (posudok, opis hľadanej osoby, zákon).* 
1) **subjektívny opis** 
- ` `autor uplatňuje svoje hľadisko a zámer, prináša svoje hodnotenie a zapája fantáziu, 
- využíva *expresívne jazykové prostriedky,*
- uplatňuje sa najmä v *umeleckej literatúre (umelecký opis),* ale aj v *masmediálnej komunikácii (reklama, reportáž, recenzia na výrobok).* 

*Podľa zaradenia do štýlov:*

1) **Jednoduchý opis** – opis v hovorovom štýle. Ide o jednoduché vymenúvanie informácií v spontánnom a nepripravenom jazykovom prejave. 
1) **Odborný opis** – nachádza sa v odbornom štýle a je často súčasťou výkladu:
- *Ide o opis pracovnej činnosti, súčasť výkladu alebo recenzie, opis políciou hľadaného človeka alebo predmetu.* 
- *Je objektívny a autor sa usiluje zachytiť všetky podstatné znaky predmetu.*
- *Je presný, systematicky vymenúva a hierarchizuje znaky a vlastnosti predmetu.* 
- *Môže byť statický (opis predmetu) alebo dynamický (opis technologického postupu).*
- *Používa veľa mien a málo slovies.*
- *Využíva odborné termíny a cudzie slová, absencia nespisovných slov.* 
- *Môže byť názorný, a preto ho často dopĺňajú nákresy, tabuľky a schémy.*

**Opis pracovného postupu** (napr. *návod, recept*):

- ***vymenovanie materiálu a nástrojov*** potrebných pri práci. Pre lepšiu orientáciu sa môže použiť *nákres* alebo *schéma.* 
- ***opis postupu*** – obracia sa na konkrétneho adresáta - používa 1. osobu plurálu *(pridáme soľ),* 2. osobu plurálu rozkazovacieho spôsobu *(pridajte soľ).*

**c) Umelecký opis:**

- využíva výrazové prostriedky lyriky *(metaforu, personifikáciu, epitetá, prirovnania atď.),* 
- je súčasťou literárnych diel *(napr. poézia, prírodná lyrika, naturizmus, lyrizovaná próza),* 
- je súčasťou rozprávania *(opis postavy, prostredia, okolností deja),* 
- je *subjektívny* a uplatňuje sa v ňom autorov zámer, pričom môže ísť o opis z pohľadu rozprávača alebo niektorej z postáv. 

KOMPOZÍCIA OPISU

- Kompozícia opisu konkrétneho objektu závisí od jeho ***funkcie*** a ***cieľa*** *(napríklad opis automobilu s cieľom jeho predaja)* – je nevyhnutné zachovať istú logiku opisu so zameraním na podstatné znaky opisovaného predmetu. 

- Základnými jazykovými prostriedkami opisu sú *podstatné mená, prídavné mená, príslovky a slovesá* alebo rôzne *umelecké jazykové prostriedky* podľa druhu opisu.

- V slohových prácach sa všetky druhy opisov členia na ***úvod, jadro a záver***. 


**Určte druh opisu ukážky 3**

*Vzduch nasýtený vôňou vlhkej zeme, ľúbozvučný spev vtákov, o ktorý boli naše uši ukrátené počas dlhých zimných mesiacov, prvé nesmelé výhonky snežienok a bledúľ... Všetky tieto dojímavé chvíle môže vytvoriť len čarovná jar.*

***Umelecký opis jari.***


**2. a) Charakterizujte a analyzujte  diela popredných slovenských romantikov A.**  

`        `**Sládkoviča: Detvan, J. Kráľa: Zakliata panna vo Váhu a divný Janko.**

`	 `**b) Využite ukážky 1 a 2 pri významovej interpretácii uvedených diel.**

**ANDREJ SLÁDKOVIČ - DETVAN**

- Autor je tvorca novodobej poézie, pravdivo zobrazil **osobný a spoločenský život človeka**, ukazuje **zmysel života v práci**, ktorá rozvíja osobnosť i národ. 
- Lyrickoepická skladba s **kladnou romantickou postavou** bez jedinej zlej vlastnosti. Takisto postava kráľa Mateja Korvína je idealizovaná. 
- Skladá sa z *5 spevov*: **1. Martin 2. Družina 3. Slatinský jarmok 4. Vohľady 5. Lapačka.**

OBSAH

**Martin Hudcovie** zabije sokola, ktorý sa vrhol na zajaca. Uprostred vatry na salaši sa dozvedá, že je to sokol **kráľa Matiáša**. Vyberie sa za ním na jarmok, aby sa mu priznal, pričom kráľovi sa páči jeho priamosť. Neskôr kráľ v preoblečení navštívi Martinovu milú **Elenu**, ktorá jeho zvádzaniu odolá. Nakoniec Martina zverbuje do svojho povestného Čierneho pluku. Martin má však podmienku, že si ponechá svoj kroj, fujaru, valašku a Elenu.

POSTAVY

**Martin Hudcovie** – je *romantická postava bez konfliktov a protikladov*. Je *ideálnym predstaviteľom slovenského ľu*du ako syn prírody. Pochádza zo sedliackeho rodu, má láskavých rodičov, ktorým je dobrým synom. Je čestný, statočný, trestná násilie a nespravodlivosť. Vyslobodil Elenu z rúk zbojníkov a zranil zbojníckeho kapitána, ktorý sužoval celý kraj. V citoch je priamy, verný svojej Elene i kráľovi. Cíti sa slobodný, *cení si svoj pôvod, má v úcte tradície* a kráľa. 

**Elena** – jeho milá, je *ideálna predstaviteľka slovenského ľudu*. Krásne dievča, poslušná dcéra a milujúca žena. Je verná Martinovi a rázne odmieta nadbiehanie neznámeho muža (kráľa). 

**Kráľ Matej** – je *zidealizovaná historická postava*. Zaujíma sa o to ako ľud žije. Ocení statočnosť a čestnosť Martina a vyskúša vernosť Eleny. Kráľ smúti nad stratou slovenského územia, o ktoré ho obrali počas sprisahania a o to vrúcnejší vzťah prejavuje k Tatrám, Váhu a Hronu.

**JANKO KRÁĽ**

- Najzložitejšia a najnevyrovnanejšia postava medzi slovenskými romantikmi. Pochádza z *Liptovského Mikuláša*, z domu však odišiel už ako malý chlapec. Po štúdiách na bratislavskom lýceu pracoval ako *úradník a pisár u advokátov*. 
- V revolúcii 1848/1849 sa dostal do väzenia a veľa nechýbalo, aby ho maďarská vrchnosť neobesila. Druhú časť života strávil v chudobe v *Zlatých Moravciach*, kde sa oženil a mal 4 deti.
- Jeho poézia je najbližšia ***ľudovej slovesnosti*** a predstavuje ***vrchol revolučného romantizmu** ( dielo Duma bratislavská).* Písal ***politické básne, zádumčivé reflexívne básne*** a vytvoril sériu ***balád podľa ľudových motívov.*** 

**Zakliata panna vo Váhu a divný Janko**

- Je **najznámejšou romantickou štúrovskou baladou**, kde ***konflikt je založený na strete romantického hrdinu s reálnym vonkajším svetom***. 
- *Námet z povesti o existencii nadprirodzenej bytosti vo Váhu* je v balade východiskom na ***zobrazenie človeka, ktorý sa nechce uspokojiť so zaužívaným spôsobom života a jeho normami***. 
- Konflikt balady spočíva v túžbe po veľkom čine, ktorý hrdina nemôže vykonať. 
- *V príbehu oslobodenia zakliatej panny* je ***zobrazený*** alegorický ***príchod slobody***.
- Balada je citovosťou romantická, ale zobrazením života realistická. Vyniká metaforickým jazykom a využitím *zdrobnenín*. 
- Úvodná a záverečná časť má *13-slabičný verš*, ponáška na ľudovú baladu má *6-7-slabičný verš* (**sylabický veršový systém**).

KOMPOZÍCIA

**1. ČASŤ**: Lyrický hrdina vypovedá o svojich *tragických životných pocitoch*. Úľavu nachádza v myšlienkach na *rodný kraj (Považie)*, pastierov, ovce a hry dedinských mládencov. V tomto *ideálnom kraji* si deti cenia piesne a rozprávky a manželia vyznávajú etické a morálne hodnoty, ktoré sú v mestách výnimočné. V dolinke pri Váhu žije rodina s jedným synom – **divným Jankom** – ktorý je úplne iný ako ostatní dedinčania. Jeho výnimočnosť a intenzívny neopodstatnený smútok vytvárajú z neho *symbol*. Nie je to iba dedinský chlapec, ale ***obraz autorovej generácie a samotného Janka Kráľa** (autoštylizácia)* v čase, ktorý mu nepraje. V závere prvej časti Janko odchádza z domu a rozhodne sa vykonať to, čo sa nikomu dovtedy nepodarilo – odkliať *zakliatu pannu vo Váhu.* 

**2. ČASŤ**: Ponáška na ***ľudovú baladu** (balada - povesť). Alegorický princíp (panna – sloboda, Janko – národovec).*

**3. ČASŤ**: *Dopovedanie príbehu*: Pastierik na úsvite prináša smutnú zvesť – videl vo Váhu mŕtveho Janka, ktorý nebol úspešný, lebo nedodržal podmienku – pred skokom do vody si zabudol prevrátiť *múď (podšívka vreciek)*. Mŕtvy Janko je ***parabola (podobenstvo) na autora a jeho generáciu, ktorá sa snaží o zmeny v spoločnosti.*** Janko je už ***sokol (symbol štúrovcov).*** 













**Maturitné zadanie 4**

**1. a) Definujte pojmy jazyk a reč.  Charakterizujte základné funkcie jazyka.**

`    `**b) Využite vlastnú čitateľskú skúsenosť a ukážky 1 a 2 k identifikácii komunikačnej**  

`        `**situácie – miesto, čas, prostredie.**

**2. a) Kompozičnou a štylisticko-lexikálnou analýzou diela Antigona prezentujte mravné** 

`        `**hodnoty hlavných hrdinov.**

`    `**b) Pomenujte základný konflikt v diele. Vyjadrite vlastný názor na aktuálnosť** 

`         `**zobrazeného konfliktu.**

**Ukážka 1**

**Sofokles: Antigona**

(úryvok)

*Ó, ty hrobka, svadobná sieň moja, moje*

*večné väzenie! Tak teda idem k svojim*

*mŕtvym! Veľa už ich je u Persefony*

*v podsvetí a dnes tam zostúpim ja posledná*

*a najbiednejšia z nich, skôr než som* 

`                                                  `*vyčerpala*

*mieru svojich dní! Mám iba jednu* 

*nádej – že tam budem milá otcovi aj matke,*

*milá tebe, drahý brat! Veď som vás*

*mŕtvych vlastnoručne umyla aj obliekla,* 

*aj obeť som vám vykonala na hrobe!*
\*


*Aký boží zákon som to porušila?*

*Oplatí sa ešte pozdvihnúť, mne*

*nešťastnej, tvár k bohom? Kde mám hľadať*

`                                                      `*pomoc?*

*Zbožný čin mi vyčitujú ako bezbožnosť!*

*Ak sa aj bohom vidí správnym moje*

*potrestanie, možno v Háde prídem na to,*

`                                                      `*v čom*

*som chybila! Ak ale urobili*

*chybu pozemšťania, nežičím im väčšie zlo,*

*než akého sa dopúšťajú voči mne!*

**Ukážka 2**

*Palčík: Vy ak chybu máte, povedzte si, ale vám požičiavať...* 

*Ďurko: Nemáme, ale ešte inak by sme sa usilovali, keby aspoň kúštik tej zemičky stálo na našom mene...*

*Palčík: Ja si nedám, kým ja žijem. A po smrti sa netráp. Mám svoj rozum, spravím poriadok zavčasu... Čoby sa od toho platilo po kúštiku, keď potom razom všetko bude vaše.*

**Maturitné zadanie 4 – vypracovanie**

**1. a) Definujte pojmy jazyk a reč.  Charakterizujte základné funkcie jazyka.**

<a name="_hlk100389410"></a>**JAZYK**

- Abstraktný systém, ktorý určitý národ *(národnosť, kmeň, rod)* používa ako prostriedok myslenia a dorozumievania sa. 
- Súhrn ustálených znakov a pravidiel, na základe ktorých vzniká *reč* - má *poznávaciu, dorozumievaciu, reprezentatívnu a estetickú funkciu.* 

Existujú :

a) **prirodzené jazyky** - vznikli historickým vývojom *(slovenčina, angličtina, nemčina)*

b) **umelé jazyky** – boli vytvorené na základe požiadavky skupiny ľudí *(esperanto, programovacie jazyky)*

**REČ**

- Fyzicko-psychická schopnosť človeka vytvárať artikulované zvuky, spájať ich s pojmami, a tak realizovať komunikáciu s inými ľuďmi. 
- Realizácia abstraktného jazykového systému v konkrétnom dorozumievaní, pričom výsledkom reči je *konkrétny jazykový prejav.* 
- Rečou vyjadrujeme výsledky svojho *myslenia* a *prežívania* - ***reč je nástrojom myslenia a formou dorozumievania.*** 
- Rozlišujeme niekoľko druhov reči: *vnútornú, vonkajšiu, písanú, hovorenú*.

**FUNKCIE JAZYKA:**

- **Dorozumievacia (komunikatívna)** – jazyk je predovšetkým nástrojom komunikovania.
- **Poznávacia (kognitívna)** – jazyk slúži ako nástroj myslenia, ktoré je viazané na slová. Umožňuje odovzdávanie myšlienok, skúseností, poznania a zdokonaľovanie myslenia. 
- **Estetická** – je zameraná na výstavbu jazykového prejavu – dôraz sa kladie na formu, ktorá zvýrazňuje obsah. Nadväzuje na citovú zložku vedomia človeka a obohacuje komunikáciu o emočné prvky. Rozvíja *fantáziu a predstavivosť* prijímateľa.
- **Reprezentatívna** – prispieva k zjednocovaniu komunikačného spoločenstva a k jeho odlíšeniu od iného spoločenstva. 





**b) Využite vlastnú čitateľskú skúsenosť a ukážky 1 a 2 k identifikácii komunikačnej**  

`        `**situácie – miesto, čas, prostredie.**


**Komunikačná situácia -** súhrn *sociálnych* a *technických* podmienok, v ktorých sa komunikácia koná:

- **miesto** – *priestor*, v ktorom komunikácia prebieha. Pýtame sa naň otázkou: *Kde?* 

- **čas** – *časový rámec*, do ktorého je zasadená komunikácia *(hodina, deň).* Pýtame sa naň otázkou: *Kedy?* 

- **prostredie -** *realizuje sa v ňom dorozumievanie* - človek komunikuje podľa toho, ako sa v prostredí cíti. Zároveň hodnotí prostredie okolo seba, čo potom vplýva na výber verbálnych a neverbálnych dorozumievacích prostriedkov.



































**2. a) Kompozičnou a štylisticko-lexikálnou analýzou diela Antigona prezentujte mravné** 

`        `**hodnoty hlavných hrdinov.**

`    `**b) Pomenujte základný konflikt v diele. Vyjadrite vlastný názor na aktuálnosť** 

`         `**zobrazeného konfliktu.**


**SOFOKLES (496 - 406 p. n. l.)**

- *Aténsky dramatik, autor antických gréckych tragédií **(Kráľ Oidipus, Antigona),** učiteľ filozofa Platóna, filozof a politik.* 
- Za kritické pripomienky k aténskej demokracii bol odsúdený na trest smrti otravou. 
- Základnými črtami jeho svetonázoru boli *úcta k náboženstvu, k morálke štátu, viera v človeka a jeho rozumové a mravné sily.*
- Ideálom bolo pre neho spojenie *mestského demokratického štátu*, založeného na princípoch práva, a *jednotlivca*, ktorý sa s týmito princípmi stotožňuje a bráni ich.

**Antigona**

- Antická tragédia v **5 dejstvách**: ide o *pokračovanie diela **Kráľ Oidipus.***
- **Antigona, Polyneikos, Eteokles a Ismena** sú deti **kráľa Oidipa** a **Iokasty**, ktorá je zároveň aj *matkou Oidipa*, ktorého splodila s manželom **Laiosom**. **Kreon** je jej brat.

KOMPOZÍCIA

**1. Úvod (expozícia):** *Antigonini bratia Polyneikos a Eteokles* zápasia o vládu. Polyneikos príde s cudzou armádou a obaja v boji padnú.  

**2. Zápletka (kolízia):** *Kreon*, *nový vládca Téb*, zakáže Polyneika pochovať, ale Antigona ho napriek tomu pochová.

**3. Vyvrcholenie (kríza):** Na príkaz Kreona, ktorého neobmäkčia ani prosby *syna Haimóna*, *snúbenca Antigony*, Antigonu zamurujú zaživa v skalách za mestom, kde sa obesí na stuhe z pohrebného rúcha. 

**4. Obrat (peripetia):** Kráľ, ovplyvnený veštbou, otvorí hrobku, ale už je neskoro. Syn Haimón ho prekľaje a prebodne sa mečom.

**5. Katastrofa:** Samovraždu spácha aj *Eurydika, Kreónova manželka*, keď sa dozvie o smrti svojho jediného syna. *Veštec Teiresias* Kreónovi povie, že jeho údelom je žiť, aby trpel. Kráľ nakoniec príde o rozum.  




HODNOTY A KONFLIKT

- Konanie *Antigony* pramení z presvedčenia, že ***tradičné nepísané mravné zásady a vôľa bohov musia zvíťaziť nad nerozumnými príkazmi.***

- Synovia bývalého tébskeho kráľa *Oidipa* sa v boji o trón navzájom zabijú. Nový kráľ *Kreon* dá s poctami pochovať len jedného z nich – obrancu mesta *Téb  Eteokla,* druhého – *Polyneika*, ktorý bojoval proti bratovi, zakáže pod trestom smrti pochovať.

- Ich sestra *Antigona* napriek zákazu *Polyneika* pochová. 

- Hra sa končí trojnásobne tragicky - nielen smrťou statočnej *Antigony*, ale aj *Kreonovho syna Haimona a manželky Eurydiky.*




































**Maturitné zadanie 5**

**1. a) Definujte pojmy vetný člen, sklad , veta.**

`    `**b) Určte vety podľa modálnosti v ukážke 2. Určte  vetné členy, druh vety podľa** 

`       `**zloženia, členitosti, obsahu (modálnosti) v ukážke 3.**
**


**2. a) Vysvetlite pojmy kompozícia drámy, herec, režisér, dramaturg, inscenácia.** 

`          `**Analyzujte vývin drámy.**

`    `**b) Využite vlastný čitateľský zážitok a charakterizujte dielo Bačova žena.**

**Ukážka 1**

**I. Stodola: Bačova žena**

(úryvok)

*Ondrej       A keď som videl, ako sa mi doláre zbierajú, pomyslel som: ešte viac, tu je príleži-*

`                   `*tosť, ešte viac. A vzal som si ešte ťažšiu prácu. Vo vode po kolená, po pás som sa*

`                   `*boril. Druhí žltli, bledli a hynuli v špitáloch, ja som doláre čítal. Eve bude na  zá-*

`                   `*hradu, Eve na pole,  Eve na kone. A keď som sa prebudil po päťročnom nešťastí* 

`                   `*z tej tmy, prvé slovo mi bolo: k Eve, k Eve, k Eve! A majetok je dnes tvoj.*

*Eva            Ale kdeže by to bol môj majetok, a kdeže by ja pasovala za paniu, prepíš si na* 

`                  `*seba,  Ondrej, to panstvo.*
\*


**Ukážka 2**

**J. G. Tajovský: Maco Mlieč**

(úryvok)

*Gazda mal už aspoň šesťdesiat rokov, lenže sa ten nedal s Macom ani porovnať. Bohatý, doprial si, nič nerobil, peši nevyšiel ani do poľa, nuž mal brucho ako súdok a tvár ako mesiac na splni, a na Macovi iba ohorená čierna chlpatá kožka na širokých kostiach, čaptavá noha a dokľavené prsty na rukách.*

*„A plácu že akú máte?“*

*„Peňazí?“*

*„Hej.“*

*„A len tak, čo potrebujem: na dohán, švíbalky a ...“*

*„A načože sú mi už teraz? Aj tak by som ich užiť nemohol. Ženy, detí nemám... A gazda sľúbil, že ma opatrí až do smrti, či budem vládať dačo robiť, alebo nie“, s akousi hrdosťou odpovedal starý Mliečnik, že má také zásluhy.*


**Ukážka 3**

*Včera doniesol peknú kyticu a dezert.*





**Maturitné zadanie 5 – vypracovanie**

<a name="_hlk101247768"></a>**časť 1 a**

**1. a) Definujte pojmy vetný člen, sklad, veta.**

**VETNÝ ČLEN**

- Plnovýznamové slovo, ktoré s iným slovom vo vete vytvára vetný sklad (syntagmu). 
- Je ním plnovýznamový slovný druh: *podstatné meno, prídavné meno, zámeno, číslovka, sloveso, príslovka.*
- *Hlavnými vetnými členmi* sú **podmet** a **prísudok**. Ostatné vetné členy sú *vedľajšie.*

**PODMET**

- Hlavný vetný člen, ktorý vyjadruje, *kto vykonáva dej* (***otec** číta*) alebo *kto je nositeľom stavu* (***otec** bledne*) či *vlastnosti* (***otec** je dobrý*). 
- Vo vete je vždy nadradeným vetným členom *prívlastku* alebo *doplnku* a väčšinou má tvar **nominatívu.**  
- Na podmet sa pýtame otázkou ***Kto?*** alebo ***Čo?*** 
1) **vyjadrený** – môže byť vyjadrený ***podstatným menom** (**otec** pracuje), **prídavným menom** (**chorý** odpočíva), **zámenom** (**on** je tu pánom) **číslovkou** (**prvý** je odmenený), **neurčitkom** (**fajčiť** je zakázané.) a **trpným príčastím** (**sklamaný** neuverí), **citoslovcom** (hlasné **cŕŕŕn** preťalo ticho), **časticou** (nepresvedčivé **áno** nesľubovalo hladký priebeh).*
1) **nevyjadrený** – označuje sa **osobným zámenom** podľa osoby slovesa napr. ***(On)** Bol dobrý. **(Ona)** Pracovala.* 

**PRÍSUDOK**

- Hlavný vetný člen, ktorý vyjadruje, čo podmet *robí* (*otec **rúbe***) alebo *čo sa s ním deje* (*tráva **schne***). 
- Vo vete je vždy nadradeným vetným členom *predmetu, príslovkovému určeniu alebo doplnku.* 
- Na prísudok sa pýtame otázkou ***Čo robí podmet?*** alebo ***Čo sa s ním deje?*** 
1) **slovesný** – vyjadrený *jednoduchým* (*otec **rúbe***) alebo *zloženým slovesným tvarom* (*brat **by sa chcel umývať***).
1) **slovesno-menný** – je kombináciou sponového slovesa ***byť, stať sa** s **podstatným menom** (je robotník), **prídavným menom** (je pekná) **zámenom** (je taký), **číslovkou** (je prvý), **príslovkou** (je pekne), **citoslovcom** (neslovesný prísudok) (A vrabec fŕŕnk do kríka.).*

**VETNÝ ZÁKLAD** 

Vzťahuje sa priamo na realitu (nie na podmet) – ide o činnosti, procesy a stavy, ktorých pôvodcu nie je možné určiť ani z kontextu. Zaraďujeme sem aj neosobné vyjadrovanie:

1) **slovesný**: *Mrzne. Už sa tancuje. Zabilo ho. Darí sa mu. Prekladá sa mi ľahko. Bolo vidieť more.* 
1) **neslovesný**: *Haló! Veru nie. Potraviny. Pekná sukňa! Boris! Mega! Vy! Zatvárať dvere.* 
1) **slovesno-menný**: *Bolo vlhkejšie. Je mi zima. Treba kúriť. Bolo navarené.*

**PREDMET** 

- Rozvíjací vetný člen, ktorý dopĺňa a bližšie určuje význam **prísudku** – označuje osobu, vec alebo udalosť, ktorá je činnosťou prísudku zasiahnutá napr. otec rúbe ***drevo***, hovorí ***s otcom.***
- Pýtame sa naň **všetkými pádovými otázkami okrem nominatívu**.
- Býva vyjadrený **podstatným menom** *(vybavujem **doklady**),* **prídavným menom** *(vidia **mŕtveho**),* **zámenom** *(vidíme **ich**),* **číslovkou** *(vidieť **troch**) a neurčitkom* (*túžili **prehovoriť***):
1) **priamy** – predmet je **bez predložky v akuzatíve** napr. napísal ***list***.
1) **nepriamy** 
- Predmet je v **akuzatíve s predložkou** (bojoval ***za vlasť***). 
- Predmet je v **inom páde okrem nominatívu**: nemám ***peňazí*** (genitív), napísala ***mu*** (datív), hovorí ***o chorom*** (lokál), telefonuje ***s prvým*** (inštrumentál).

**PRÍSLOVKOVÉ URČENIE**

- Je rozvíjací vetný člen, ktorý bližšie určuje, **za akých okolností** sa dej slovesa (nadradeného vetného člena – **prísudku**) uskutočňuje. 
- Býva vyjadrené **príslovkou** *(správa sa **pokojne**),* **podstatným menom** *(idem **od mamy**)*, **zámenom** (*nejdú **tam***) *a* **neurčitkom** *(odišiel **pracovať**).*
- Okrem slovesa môže rozvíjať aj **prídavné meno** *(**veľmi** pekný)* alebo ***príslovku*** (***veľmi*** *pekne).* 
1) **Príslovkové určenie miesta** – vyjadruje na akom mieste sa dej uskutočňuje – pýtame sa naň otázkami **Kde? Kam? Odkiaľ? Pokiaľ?** Napr. *Býva **v lese**, Chystá sa **do cudziny**.* 
1) **Príslovkové určenie času** – vyjadruje v akom čase sa dej uskutočňuje – pýtame sa naň otázkami **Kedy? Odkedy? Ako dlho?** Napr. *Prišiel **včera**. Vídali ho **zriedkavo**.* 
1) **Príslovkové určenie spôsobu** – vyjadruje akým spôsobom sa dej uskutočňuje – pýtame sa naň otázkami **Ako? Akým spôsobom?** Napr. *Hovorí **po slovens**ky. Píše sa to **s veľkým písmenom**.* 
1) **Príslovkové určenie príčiny** – vyjadruje prečo sa dej uskutočňuje – pýtame sa naň otázkami **Prečo? Načo? Za akým účelom? Pre akú príčinu?** Napr. *Prišli **na návštevu**. Prišli nás **pozvať**. **Z lásky** sa háda.*

**PRÍVLASTOK**

- Je rozvíjací vetný člen, ktorý bližšie určuje nadradené **podstatné meno** vo funkcii **akéhokoľvek vetného člena** a vyjadruje jeho vlastnosť:
- Na prívlastok sa pýtame otázkami: **Aký? Ktorý? Čí?** 

***Naša** mama varí* – rozvíja podstatné meno vo funkcii **podmetu**.

*Otec je **dobrý** robotník* – rozvíja **mennú časť prísudku**.

*Varí **chutnú** polievku* – rozvíja **predmet.**

*Rúbe v **temnom** lese* – rozvíja **príslovkové určenie miesta**.

1) **zhodný** 
- Má **rovnaké** (zhodné) **gramatické kategórie ako podstatné meno** napr. *dobrý otec* – dobrý – *mužský rod, singulár, nominatív* – otec – *mužský rod, singulár, nominatív.*
- Býva vyjadrený **prídavným menom** *(**dobrý** otec),* **zámenom** *(**tie** deti),* **číslovkou** *(**prvý** prípad),* **činným príčastím** *(**spiace** dieťa),* **trpným príčastím** *(**upečený** chlieb).*
- Stojí zvyčajne **pred podstatným menom.** 

**b) nezhodný** 

- **Nemá rovnaké gramatické kategórie s nadradeným podstatným menom** napr. *miska s vodou* – miska – *ženský rod, singulár, nominatív* – s vodou – *ženský rod, singulár, inštrumentál.*
- Stojí vždy **za podstatným menom.** 
- Býva vyjadrený **podstatným menom** *(láska **k prírode**),* **príslovkou** *(návrat **domov**)* a **neurčitkom** *(snaha **prežiť**).*

Rozlišujeme aj **viacnásobný prívlastok** *(**červené, modré a zelené** perá)* a **postupne rozvitý prívlastok** *(**modré plniace** perá).*

**VETNÝ SKLAD**

**Vetný sklad** (syntagma) – základná jednotka syntaxe – spojenie aspoň dvoch plnovýznamových slov: 

1. **Prisudzovací sklad** (predikatívna syntagma) – hlavné vetné členy: ***podmet + prísudok*** (*brat zarába*).
1. **Určovací sklad** (determinatívna syntagma) – ***nadradený vetný člen + podradený vetný člen*** *(zarába peniaze, veľké peniaze, zarába v banke).* 
1. **Priraďovací sklad** (koordinatívna syntagma) – ***rovnaké vetné členy*** (*v banke a poisťovni*). 

***Gramatické vyjadrenie vetných skladov:***

1) **Zhoda**
- V **prisudzovacom sklade** ***(v rode, čísle a osobe)*** napr. *mama varila* – *mama (ženský rod, singulár, 3. osoba),* varila *(ženský rod, singulár, 3. osoba).*
- V **určovacom sklade** ***(v rode, čísle a páde)*** napr. *dobrý otec* – dobrý *(mužský rod, singulár, nominatív),* otec *(mužský rod, singulár, nominatív).* 

**b) Väzba** – sloveso (vo funkcii prísudku) sa viaže s podstatným menom, prídavným menom, zámenom a číslovkou v určitom páde (okrem nominatívu). Nastáva len v ***určovacom sklade medzi prísudkom a predmetom*** napr. *píše úlohu.* 

**c) Primkýnanie** – nachádza sa v ***určovacom*** (okrem spojenia prísudku a predmetu) a ***priraďovacom sklade*** *(mama a otec)* a nastáva tak, že sa slovosledom k sebe primknú dve slová napr. *rúbe v lese* (prísudok a príslovkové určenie miesta).

**VETA**

- Základná ***syntaktická jednotka s uceleným významom, gramaticky usporiadaná a intonačne uzavretá.***
- Skladá sa z ***vetných členov***, ktoré v nej vytvárajú ***sklady***.

**I. Vety podľa obsahu (modálnosti)**

1) **oznamovacie vety** – ich obsahom je oznámenie, končia sa bodkou a majú klesavú melódiu napr. *Dedko vyzdravel.*
1) **opytovacie vety** – na niečo sa nimi pýtame alebo niečo zisťujeme. Na konci vety je otáznik, začínajú sa opytovacím zámenom alebo príslovkou a majú stúpavú (zisťovacie otázky napr. *Otec už prišiel?)* alebo klesavú (doplňovacie otázky napr. *Kam ideš?)* melódiu. 
1) **rozkazovacie vety** – ich obsahom je rozkaz alebo zákaz, končia sa výkričníkom a melódia vety je klesavá napr. *Poď sem!*
1) **želacie vety** – ich obsahom je, aby sa niečo stalo alebo nestalo - napr. *Nech len nespadne!,* melódia je klesavá a na konci vety je výkričník alebo bodka. 
1) **zvolacie vety** – môže sa ňou stať akákoľvek veta podľa obsahu napr. *Chcem to!*

**II. Vety podľa členitosti**

1) **Jednočlenná veta** – nedá sa rozdeliť na podmetovú a prísudkovú časť, *nemá prisudzovací sklad*, ale iba *vetný základ*: 
1. ***Slovesná jednočlenná veta*** – vetným základom sú slovesá, ktoré vyjadrujú atmosférické javy *(Hrmí.),* nevysvetliteľné deje *(Straší.),* telesné a duševné pocity *(Je mi zle.).* Spoznáme ich aj podľa slovesa v 3. osobe singuláru. 
1. ***Neslovesná jednočlenná veta*** – vetný základ nie je vyjadrený slovesom, ale iným slovným druhom *(Ahoj. Dobre.).* Ide často o názvy, výkriky, odpovede na otázky alebo príkazy. 

**b) Dvojčlenná veta** – dá sa rozdeliť na *podmetovú* a *prísudkovú* časť – má obidva hlavné vetné členy – ***podmet*** (vyjadrený alebo nevyjadrený) a ***prísudok.*** 

Podľa vyjadrenia podmetu rozlišujeme vetu:

1. ***Úplnú*** – má *vyjadrený podmet* a *prísudok* *(Dieťa spí.)*
1. ***Neúplnú*** – má *nevyjadrený podmet* napr. *(On). Spí.*

**III. Vety podľa zloženia**

1) **Jednoduchá veta** – veta, ktorá má iba ***jeden prisudzovací sklad***:
1. ***Holá veta*** – má len *jeden podmet a prísudok* *(Žiak píše.)* alebo nevyjadrený podmet a prísudok *((On) Píše.).*
1. ***Rozvitá veta*** – podmet a prísudok sú bližšie určené *rozvíjacím vetným členom* *(Náš otec prichádza. Neskoro prichádza.).*

**b) Súvetie (zložená veta)**

1. ***Jednoduché súvetie*** – obsahuje ***dva prisudzovacie sklady*** *(Jano sadol do auta a odišiel.).*
1. ***Zložené súvetie*** – obsahuje ***viac ako dva prisudzovacie sklady*** *(Mama vedela, že príde, lebo mu verila.).*

Podľa rovnocenného alebo nerovnocenného vzťahu viet v súvetí rozlišujeme:

1. **Priraďovacie súvetie** – *dve rovnocenné hlavné vety.*
1. **Podraďovacie súvetie** – *jedna hlavná a jedna vedľajšia veta.*





















**časť 1 b**

`    `**b) Určte vety podľa modálnosti v ukážke 2. Určte vetné členy, druh vety podľa** 

`       `**zloženia, členitosti, obsahu (modálnosti) v ukážke 3.**
**


*Ukážka 3: Včera doniesol peknú kyticu a dezert.*


*Druh vety podľa zloženia:*** jednoduchá.

*Druh vety podľa členitosti:* dvojčlenná (neúplná, rozvitá, s viacnásobným vetným členom).

*Druh vety podľa obsahu (modálnosti):* oznamovacia.


*Vetné členy:*

*(on)* – nevyjadrený podmet  

*včera* – príslovkové určenie času

*doniesol* – slovesný prísudok 

*peknú* – zhodný prívlastok 

*kyticu* – priamy predmet 

*dezert* – priamy predmet 




























**časť 2 a**

**2. a) Vysvetlite pojmy kompozícia drámy, herec, režisér, dramaturg, inscenácia.** 

`          `**Analyzujte vývin drámy.**

**KOMPOZÍCIA DRÁMY**

Klasická dráma mala *5 dejstiev,* pri ktorých sa dodržiavala *jednota miesta, času a deja:*

1. ***Expozícia** (úvodná časť)* – uvádza diváka do čias a prostredia deja a oboznamuje ho s hlavnými predstaviteľmi.
1. ***Zauzlenie deja** (kolízia, zápletka)* je vyvolaná udalosťou, ktorá má rozhodujúci vplyv na vývin a priebeh diania.
1. ***Kríza** (vyvrcholenie)* – dejová situácia, v ktorej sa realizuje konflikt s rozhodujúcou zrážkou medzi hlavnými postavami deja. 
1. ***Peripetia*** – nečakaný dejový obrat.
1. ***Katastrofa*** – tragické riešenie konfliktu. 

**HEREC**

- Osoba, ktorá sa venuje ***herectvu***, čiže umeleckému odboru založenému na stelesňovaní (najmä hraní) fiktívnej bytosti v [*divadle]*, [filme], [televízii] a [rozhlase].*

- Herci sa členia na: **[*činoherec*](http://sk.wikipedia.org/w/index.php?title=%C4%8Cinoherec&action=edit&redlink=1 "Činoherec (stránka neexistuje)")** (činoherný herec),** *operný herec, [tanečník](http://sk.wikipedia.org/w/index.php?title=Tane%C4%8Dn%C3%ADk&action=edit&redlink=1 "Tanečník (stránka neexistuje)"), [mím*](http://sk.wikipedia.org/wiki/M%C3%ADm "Mím")* (pohybový herec), [*bábkoherec*](http://sk.wikipedia.org/wiki/B%C3%A1bkoherec "Bábkoherec") (herec v bábkovom divadle)

**REŽISÉR**

- Tvorivý umelec syntetizujúci jednotlivé zložky a prvky *dramatickej štruktúry* do ideovo a štýlovo jednotného a celistvého diela *(divadelného, filmového, televízneho, rozhlasového).* 

- Vedúca osobnosť tímu umeleckých pracovníkov v [dramatických umeniach](http://sk.wikipedia.org/wiki/Dramatick%C3%A9_umenie "Dramatické umenie"): [***divadle](http://sk.wikipedia.org/wiki/Divadlo "Divadlo")*** ([divadelný režisér](http://sk.wikipedia.org/w/index.php?title=Divadeln%C3%BD_re%C5%BEis%C3%A9r&action=edit&redlink=1 "Divadelný režisér (stránka neexistuje)")), [***filme***][filme] ([filmový režisér](http://sk.wikipedia.org/wiki/Filmov%C3%BD_re%C5%BEis%C3%A9r "Filmový režisér")), [***televízii***][televízii] ([televízny režisér](http://sk.wikipedia.org/w/index.php?title=Telev%C3%ADzny_re%C5%BEis%C3%A9r&action=edit&redlink=1 "Televízny režisér (stránka neexistuje)")), [***rozhlase][rozhlase]*** ([rozhlasový režisér](http://sk.wikipedia.org/w/index.php?title=Rozhlasov%C3%BD_re%C5%BEis%C3%A9r&action=edit&redlink=1 "Rozhlasový režisér (stránka neexistuje)")).

**DRAMATURG**

- Osoba, ktorá predstavuje [*literárneho](http://sk.wikipedia.org/wiki/Literat%C3%BAra "Literatúra") *a [divadelného][*divadle] poradcu [režiséra*](http://sk.wikipedia.org/wiki/Re%C5%BEis%C3%A9r "Režisér")* a je zodpovedná za ***prípravu divadelnej inscenácie***. 

- *Vyberá hry* do programu, *obstaráva dokumentáciu* o diele, *rediguje [bulletin*](http://sk.wikipedia.org/w/index.php?title=Bulletin&action=edit&redlink=1 "Bulletin (stránka neexistuje)")*, *adaptuje a prekladá text.*  

- Odkrýva významové súvislosti a interpretuje dielo do celkového kontextu doby. 

- Aktívne sa zúčastňuje *skúšobného procesu* a pôsobí ako prvý *kritik predstavenia*.

**INSCENÁCIA**

- Umelecké dielo, ktoré je ***predlohou jednotlivých [divadelných predstavení***](http://sk.wikipedia.org/w/index.php?title=Divadeln%C3%A9_predstavenie&action=edit&redlink=1 "Divadelné predstavenie (stránka neexistuje)")***. 

- Nejde o konkrétne odohratie divadelného predstavenia, ale v mysli inscenačného tímu predstavuje ***ideálny tvar (predlohu) o práve prebiehajúcom predstavení***.

**VÝVIN DRÁMY**

- **Dráma** vznikla v *starovekom Grécku* v súvislosti s *kultovými oslavami boha Dionýza*.

- Najviac bola zastúpená ***tragédia** (Aischylos, Euripides, Sofokles) a **komédia** (Aristofanes).*

- Najskôr bol len **jeden  herec** a zbor (chór), ktorý *komentoval dej a charakterizoval postavy a ich činy.* 

- ***Grécka tragédia*** (z gréckeho slova *tragóidiá* = spev capa, obetovaného bohom) - dramatický žáner zobrazujúci nezmieriteľný spoločenský alebo individuálny konflikt, v ktorom sa hrdina nachádza v bezvýchodiskovej situácii, kde je v nerovnom boji odsúdený na smrť. 

AUTORI

- **Aischylos (525 – 456 pr. Kr.)** - tragédiám dal *jednotu deja a pevnú stavbu*, obmedzil v nich zborové piesne, uviedol na javisko **druhého herca** a tak umožnil vznik *dramatického dialógu*, nezávislého od zboru.

- **Sofokles (496 – 406 p. n. l)** - *najslávnejší predstaviteľ antickej tragédie* - majstrovsky spracoval povesti o *tébskom kráľovskom rode v tragédii Kráľ Oidipus a Antigona*. Dôsledne uplatňoval dramatickú kompozíciu a zavedením **tretieho herca** a obmedzením úlohy zboru zavŕšil vývin gréckej tragédie.

ZNAKY ANTICKEJ DRÁMY

- Spojenie ***slova, hudby a tanca*** – recitovali sa iba *dialógy.* 
- Priamočiary dej sa odohrával na ***jednom mieste***. 
- *Herec* hral viac postáv (muži hrali aj ženské postavy).
- Herci vystupovali v *maskách, používali kostýmy a topánky s vysokými podpätkami*. 
- Divadlo sa hralo v ***amfiteátroch*** a delilo sa na ***tragédiu*** a ***komédiu***.

ĎALŠÍ VÝVIN DRÁMY

- Počas **stredoveku** (6.– 15. st.) nedošlo k výraznejšiemu rozvoju drámy - najrozšírenejším žánrom boli ***mystériá***, ktoré sa vyvinuli z ***cirkevných hier***. 
- Ďalšiu veľkú etapu vo vývine svetovej drámy predstavuje tvorba **Williama Shakespeara**, *anglického dramatika*, predstaviteľa *renesančnej literatúry (14. – 17. st.).*
- Dráma sa v súčasnosti člení na ***divadlo, film, televíznu a rozhlasovú hru.***

**časť 2 b**

`    `**b) Využite vlastný čitateľský zážitok a charakterizujte dielo Bačova žena.**

**IVAN STODOLA (1888-1977)**

- ***Dramatik, prozaik, lekár a najvýznamnejší predstaviteľ slovenskej dramatickej tvorby medzivojnového obdobia.*** 

- Jeho hry sa uvádzali aj na *pražských a zahraničných scénach*, resp. v zahraničných reláciách (v *Juhoslávii, Maďarsku, USA*) a námety niektorých sa sfilmovali. 

- Kľúčový tvorca drámy pre ***Slovenské národné divadlo.***

- Nadviazal na *tradičnú realistickú dramatickú tvorbu*. 

- Písal *komédie, satirické hry, tragédie a historické hry*. 

- K jeho najvýznamnejším dielam patria ***Náš pán minister, Čaj u pána senátora***, tragédia ***Bačova žena***.

**BAČOVA ŽENA**

- Tragédia v *troch dejstvách* napísaná na objednávku pre *Slovenské národné divadlo*, pričom zachytáva *domáce ľudové prostredie.*

- Má znaky ***expresionizmu*** – téma je výrazná a jedinečná – je to *príbeh ženy, ktorá bola legálne manželkou naraz dvoch mužov*. 

- Nachádza sa tu aj postava **matky**, ktorej srdce hovorí, že nemá veriť oznámeniu o synovej smrti.

- Hlavná postava **Eva** sa dostáva do ***neriešiteľnej morálnej situácie*** *(musí si vybrať medzi mužmi a deťmi)* a jediným východiskom je pre ňu smrť. 

- Autor poukazuje aj na *zlú životnú situáciu*, ktorá zobrazuje *hospodársku krízu a vysťahovalectvo do USA.*

DEJ

- **Eva Muranicová** bola manželkou **Ondra Muranicu**, ktorý išiel za prácou do *Ameriky*, kde zomrel a tak sa vydala za **Miša** – *baču na salaši pod Krčahovou*. 

- **Evina svokra** však nemôže zniesť, že sa *Eva* znovu vydala, hoci mŕtvolu muža nevidela. Neverí, že jej syn umrel. 

- Neskôr odkúpi salaš istý *Amerikán* a nakoniec je to *Ondrej* – v bani síce nastal výbuch, on však vyšiel vedľajšou chodbou a dočasne stratil pamäť. 

- Žiada *Evu*, aby sa vrátila k nemu, keďže manželstvo nebolo zrušené a prepustí *Miša* zo salaša. 

- Pohrozí, že ak sa *Eva* k nemu nevráti, tak si vezme **syna Ondríka**. 

- *Mišovi* navrhuje, aby sa odsťahoval do *Ameriky*, ten však bez *Evy* nechce odísť. 

- Nakoniec sa na salaši obaja muži stretnú a bijú sa o to, kto si vezme dieťa. 

- *Eva* to vyrieši tak, že nebude mať ani jedného a prekole sa nožom. 








































**Maturitné zadanie 6**

**1. a) Vysvetlite pojem nadvetná/textová syntax, horizontálne a vertikálne členenie textu.**

`    `**b) V ukážke 3 nájdite a pomenujte odchýlky od vetnej stavby. Napíšte aspoň dva** 

`         `**príklady na polovetné konštrukcie.**

**2. a) Charakterizujte modernu a avantgardu v slovenskej medzivojnovej literatúre.**     

`        `**Analyzujte dielo Tri gaštanové kone (M. Figuli).**

`    `**b) Pomenujte znaky prózy literárneho naturizmu. Sformulujte hlavnú myšlienku** 

`        `**ukážky 1. Charakterizujte ženskú postavu z ukážky 2.**



**Ukážka 1**

**M. Figuli: Tri gaštanové kone** 

(úryvok)

`   `*Spravil som len niekoľko krokov, keď naraz ma ovial tuhý zápach zeme, a tu som trochu postál. Priam ma omráčila vôňa rozvalených brázd. Bol to teplý výpar zhlboka a belel sa ponad žírnu hlinu. Prišlo mi na um, že práve v tento čas i moje zeme v Turci, i keď ešte len prenajaté, prebúdzajú sa pod čerieslom. Zahorel som nečakane preukrutnou láskou k nim a zdalo sa mi, že niet krajšej roboty od sedliackej. Prvý raz v živote zamyslel som sa nad tým, prečo som sa už dávno neprestal túlať po svete a nenadobudol si gazdovstvo. Ale viem, musela prísť žena, aby prebudila vo mne lásku k hrude. Musela to byť žena ako Magdaléna, pri pohľade na ktorú cítil si všetky chute a vône sedliackeho života.* 

**Ukážka 2**

**M. Figuli: Tri gaštanové kone**

(úryvok)

`     `*Kôň sa metal a hľadal záchranu. Hodil sa vše napravo a zas naľavo. Magdaléna ho už nevládala udržať a pustila remence. Kôň sa zahodil ponad ňu a vyvrátil z brázdy pluh. Magdaléna ostala ležať pod jeho bruchom, a stačil zásah kopytom, aby dokonala.* 

`    `*Vtedy som už vedel, čo mám robiť.* *Aký som bol dlhý, pustil som sa dolu medzami. Kým som doletel, koňovi syčala na všetky strany z pysku krv. Ale Zápotočný ho ďalej mlátil a nedbal ani na to, v akom nebezpečenstve je jeho žena.*
\*




**Ukážka 3**

*Aký otec, taký syn. Stalo sa to jednej slovenskej herečke, ktorej ktosi (neviem prečo) povedal, že by mala schudnúť. Slovensko vo finále.* 
\*






**Maturitné zadanie 6 – vypracovanie**

<a name="_hlk101248175"></a>**časť 1 a**

**1. a) Vysvetlite pojem nadvetná/textová syntax, horizontálne a vertikálne členenie textu.**


**TEXTOVÁ (NADVETNÁ) SYNTAX**

- ***Jazykovedná disciplína,** ktorá **skúma syntaktickú výstavbu textu*** – cieľom je zisťovať a opisovať zákonitosti a pravidlá tvorby textu ako komplexnej jednotky. 

- Základný pojem štylistiky a najvyššia rovina jazykového systému ako súčasť syntaktickej roviny jazyka.
- V textovej syntaxi sú základnými jednotkami: **text, odsek, kapitola**. 

TEXT

- **Celistvý súdržný jazykový útvar,** prostredníctvom ktorého sa **realizuje ľudská komunikácia –** *tvorí sa spájaním viet*, medzi ktorými je istá *obsahová súvislosť*.

- **Súbor zámerne usporiadaných viet** – výsledok zámernej komunikačnej aktivity jednotlivca v určitej situácii s nejakým *komunikačným cieľom*, ktorý zahŕňa *tvorivý proces tvorby.* 
- Text je **výsledkom tvorivej myšlienkovej** a fyzickej **aktivity** človeka.
- Text tvorí sled jednotlivých viet spojených navzájom **témou** a **jazykovými prostriedkami**.

- **Veta**, ako základná syntaktická jednotka, v ktorej je uložený čiastkový vecný obsah, **sa potvrdzuje v texte a v kontexte** *(textová a významová spojitosť jazykového prejavu).*
- *Výberom vhodných slov* zabezpečuje autor obsah svojho textu a dodržaním *syntaktických pravidiel vety* vymedzuje čiastkové obsahy témy.
- Člení sa na ***horizontálny*** a ***vertikálny***.

ODSEK

- **Najmenšia členiaca nadvetná kontextová jednotka**, ktorá patrí k základným stavebným prostriedkom textu – má svoju *formálnu a obsahovú stránku.* 
- Formálne je vymedzený **začiatkom** a **koncom.**
- Pri vymedzovaním obsahovej stránky odseku sa pracuje s ***motívom***, ktorý sa vymedzuje na pozadí slohových postupov. 
- Osobitné postavenie má **začiatok prvého a koniec posledného odseku** (tzv. *vonkajšie odseky*), ktoré ostávajú bez kontextovej súvislosti – na začiatku autor naznačí *tému celku, prípadne uvedie jeho jednotlivé tematické body* a na konci sa odsek končí *vyčerpaním danej látky a text je uzatvorený zhrnutím a záverom.*
- Začiatok odseku stojaceho vo vnútri textového celku sa môže začínať *novou témou* alebo môže *nadväzovať na predchádzajúci odsek.* 
- V rozčlenení prejavu na odseky sa odráža **individuálny zámer autora**, ktorý je podmienený východiskovým **slohovým postupom** a **žánrom**.

KAPITOLA

- *Rozsahom väčší celok ako odsek* – skladá sa z **viacerých motívov a odsekov.** 
- **Nová kapitola sa obyčajne začína na novej strane** a môže byť vyznačená aj samostatným **názvom** alebo označená **číslicami.** 
- Na kapitoly sa členia predovšetkým *rozsiahlejšie písané vecné a umelecké texty*.

**HORIZONTÁLNE ČLENENIE TEXTU**

Členenie na základe ***tematiky*** a ***významu*** v:

1) **próze –** *odsek, kapitola, diel* - pred prozaickým textom môže byť *úvod, motto, predhovor, poďakovanie, venovanie* a za textom *zhrnutie, register, prílohy,*

1) **básni –** *strofa, spev,* 

1) **dráme –** *výstup, dejstvo.*
**


**VERTIKÁLNE ČLENENIE TEXTU**

Členenie na základe jeho ***formálnej stránky*** v: 

1) **písanom texte:**

- *grafické naznačenie začiatku odseku,* 
- *veľkosť, typ a farba písma, pozadia,*
- *názov kapitoly, strofy, dejstva,*
- *využívanie rímskych a arabských číslic, veľkých a malých písmen,*
- *titulky, medzititulky, grafy, schémy, ilustrácie,*

1) **ústnom prejave:** *intonácia, mimika, gestikulácia.*







**časť 1 b**

`    `**b) V ukážke 3 nájdite a pomenujte odchýlky od vetnej stavby. Napíšte aspoň dva** 

`         `**príklady na polovetné konštrukcie.**

**ODCHÝLKY OD VETNEJ STAVBY**

- ` `Vyskytujú sa popri *základných vetných štruktúrach*, ktoré sa na pozadí pociťujú ako ***expresívne***. 
- Ich podoba je založená na ***narušení pravidelnej vetnej stavby z objektívnych a subjektívnych príčin.*** 
- Vyskytujú sa predovšetkým v *ústnych jazykových prejavoch*, ale používajú sa aj v *písaných textoch*:

APOZIOPÉZA

- **Nedokončená** alebo násilne prerušená **výpoveď** z vnútorných alebo vonkajších príčin, ktorá nie je významovo ani intonačne uzavretým celkom. 
- Vyskytuje sa v **epickom texte**, kde sa ňou štylizuje *hovorová spontánnosť, bezprostrednosť a autentickosť dialógu*, a kde podávateľ preruší výpoveď pre silné citové pohnutie (*radosť, žiaľ, hnev, strach, rozpaky*) napr. *Pakuj sa mi z očí. **Kým...***
- V replikách **dialógu** je bežné prerušenie výpovede replikou partnera, ktorý je nedočkavý a sám dokončí začatú repliku druhého hovoriaceho.

PARENTÉZA

Výraz (slovo, spojenie slov, veta) je voľne **vložený do textu**, napr. *Pýcha – **ako ľudová múdrosť hovorí** – predchádza pád.*

ELIPSA

Je založená na **vynechaní slova vo vete alebo vety v súvetí** – vynechávajú sa tie časti výpovede, ktoré sa pociťujú ako nadbytočné a ich vypustenie nemá vplyv na zrozumiteľnosť prejavu, ktorý dopĺňa *situácia* alebo *kontext*:

1) **situačná elipsa** – je príznačná pre *ústne jazykové prejavy* – hovoriaci sa opiera o *mimojazykový kontext*, napr. ***Bol si? Bol som.*** 
1) **kontextová elipsa** – je spätá s *písomnými textami* – využíva sa v *umeleckej literatúre a dialógoch*, kde sa pociťuje ako emocionálno-estetický prostriedok – pomocou nej sa charakterizuje reč postáv a ich psychické stavy, napr. ***Čo si mi kúpil? A ja tebe toto!***

VYTÝČENÝ VETNÝ ČLEN

Stojí mimo rámca vety, ale významovo s ňou súvisí, pričom vytýčením sa výraz **osobitne zdôrazňuje** a vyzdvihuje nad ostatný text napr. *Jožo – **to je silák!***

OSAMOSTATNENÝ VETNÝ ČLEN

Výraz, ktorý je formálne povýšený na **samostatnú výpoveď**, kde časť myšlienky sa vyjadrí ako samostatná veta, napr. *V korunách stromu tma zhustla. **Na kašu.***

PRIPOJENÝ VETNÝ ČLEN

**Doplní** povedanú alebo napísanú **vetu**, ak autor nevedomky alebo zámerne na niečo zabudne, napr. *Prosím si tvaroh, **ale čerstvý.***

**POLOVETNÉ KONŠTRUKCIE**

- ***Prechodné konštrukcie medzi jednoduchou vetou a súvetím*** - syntaktické  útvary s nevyjadrenou a skrytou predikáciou (prisudzovaním). 

- Tvoria sa tak, že sa k *jednoduchej vete* pridruží taká časť vety, ktorá nemá formu *prísudku s určitým slovesným tvarom.* 

- Dej, ktorý je vyjadrený *určitým slovesným tvarom*, je *hlavným dejom*, dej vyjadrený *neurčitým slovesným tvarom* je *sprievodným dejom.*

- Hlavným cieľom je ***skracovať a zhusťovať text.*** 


Vyjadrujú sa cez:

1) **neurčitý slovesný tvar:** 

- ***prechodník*** (krívajúc, neprerečúc)

- ***príčastie*** – *činné* (píšuci, hľadiaci), *trpné* (písaný, podporovaný)

- ***neurčitok*** (robiť, konať)

1) **podstatné meno:** *Peter pracoval na stavbe ako **brigádnik.***

1) **prídavné meno:** *Eva sa vrátila zo školy **veselá.***

DOPLNOK

- Pýtame sa naň opytovacím zámenom **aký, ako** (za koho, za čo, ako kto, ako čo, akým, čím) spojeným s **prísudkom** a **podmetom** alebo **predmetom** napr. *Jožko zostal **urazený**.* (bližšie sa určuje podmet a prísudok), *Maca našli **mŕtveho**.* (bližšie sa určuje predmet a prísudok). 
- Najčastejšie sa najčastejšie vyjadruje **podstatným menom a prídavným menom**, niekedy i číslovkou, trpným príčastím, prechodníkom alebo neurčitkom. 
- Podstatné meno sa v doplnku často spája výrazom **ako**, napr. *Prišiel k nám **ako inštruktor.*** 

PRÍSTAVOK

- *Menná polovetná konštrukcia* voľne **pripojená k podstatnému menu alebo slovesu**, ktorá vo vete vyjadruje iné pomenovanie toho istého, čo už bolo pomenované nadradeným podstatným menom, napr. *Jano, **môj brat**, je dobrým človekom.*
- Voľné pripojenie prístavku sa naznačuje **čiarkou, pomlčkou, spojovníkom, dvojbodkou a zátvorkami.**


**V ukážke 3 nájdite a pomenujte odchýlky od vetnej stavby.**


Ukážka 3

*Aký otec, taký syn. Stalo sa to jednej slovenskej herečke, ktorej ktosi (neviem prečo) povedal, že by mala schudnúť. Slovensko vo finále.* 
\*


*Aký otec, taký syn.*    - **elipsa**

*Slovensko vo finále.*  - **elipsa**


*Stalo sa to jednej slovenskej herečke, ktorej ktosi **(neviem prečo)** povedal, že by mala schudnúť.*   - **parentéza**



**Napíšte aspoň dva príklady na polovetné konštrukcie.**


*Vyšiel na ulicu, rýchlo **vykračujúc** do rytmu.*   - **prechodník**


*Študenti, **ovládajúci** cudzie jazyky, sa môžu uchádzať o štúdium v zahraničí.*  - **činné príčastie** 




*Boli sme v kine **pozrieť** si jeden veľmi dobrý film.*  - **neurčitok**










**časť 2 a**

**2. a) Charakterizujte modernu a avantgardu v slovenskej medzivojnovej literatúre.**     

`        `**Analyzujte dielo Tri gaštanové kone (M. Figuli).**


**SLOVENSKÁ MEDZIVOJNOVÁ LITERATÚRA** (1918-1945)

- Kultúrno-spoločenský rozvoj *Slovenska* - vznikajú nové školy a inštitúcie.

- Vyvíjala sa s *českou literatúrou* - prienik svetových prúdov a smerov do literatúry.

- V roku *1919* bola obnovená činnosť ***Matice slovenskej***, založená  ***Univerzita Jana Amosa Komenského v Bratislave*** a ***Slovenské národné divadlo.***


**MODERNA a AVANTGARDA**

Avantgarda pochádza z francúzskeho *predvoj* - vznikla na *začiatku 20. storočia* - súhrnné označenie viacerých umeleckých smerov, ktoré stoja proti tradičným umeleckým smerom. 

TÉMY

*1. svetová vojna* 

*2. sociálna otázka* 

*3. otázka národa*

*4. otváranie okien do Európy*



LITERÁRNE SKUPINY 

V poézii:

1. *Tradicionalisti*
1. *Nadrealisti*
1. *Katolícka moderna*
1. *Proletárska poézia*

V próze: 

1. *Rozvíjanie realistickej tradície*
1. *Lyrizačné tendencie v próze*









**MARGITA FIGULI – TRI GAŠTANOVÉ KONE**

- ***Psychologická naturistická novela*** označovaná aj ako *rozprávka z prostredia Oravy a Turca* - *príbeh lásky dvoch mladých ľudí*, ktorí musia prekonať nejednu prekážku, aby našli svoje vysnívané šťastie.

- *Rozprávačom* je **Peter** a jeho reč je *priama, prirodzená, monológ splýva s rozprávaním* - dej má ***oslabenú epickú a zosilnenú lyrickú zložku*** a vyznačuje sa zvratmi. 

- Jadro diela tvorí boj o určité poňatie lásky, prejavujúce sa v dvoch podobách: 

1. *Lásky ako strhujúcej bytostnej sily, vášne a náruživosti, ktorá vedie až k zločinu.*
1. *Lásky ako etickej sily a sebazapierania.*  

- Dielo nesie stopy *lyrizovanej prózy* (lyrické opisy prostredia a charakterov), *avantgárd a experimentovania, prvky realizmu či biblických motívov*.

- Dielo vyznieva ako *oslava vytrvalosti hlavného hrdinu*, ktorý sa aj napriek všetkým problémom nevzdal svojich mravných ideálov. Autorke ide o *víťazstvo lásky nad ziskuchtivosťou, mamonárstvom a honbou za majetkom.*

- **GAŠTANOVÉ KONE - *tvoria rámec celého diela*** – *sú na jeho začiatku i na konci* - hrajú ***úlohu prírody v živote ľudí*** – *symbolizujú smrť, pomstu a spravodlivosť,* ale aj *pomoc, perspektívu, život a šťastie.*


POSTAVY

**Peter** - mladý človek, sirota, kupec dreva a koní - o*dvážny, skromný, charakterný, pracovitý a vytrvalý, čestný, úprimný, láskavý* a *verný svojim mravným zásadám*. ***Stelesňuje dobro*** - je ***zžitý s prírodou*** – má rád zvieratá a *Magdalénu.*


**Magdaléna Maliariková** - *jemná, nežná, citlivá, nevinná, poslušná, pracovitá, túži po skutočnej a úprimnej láske a šťastí; vnútorne čisté, smelé, nepoškvrnené dievča, verné svojej láske, milé a pracovité; má rada Petra.*


**Jano Zápotočný** - *bohatý, surový k zvieratám a ľuďom, bezcitný, sebecký, neverný, nemravný, krutý a pomstychtivý, pijan, príležitostný pašerák koní* - opovrhoval *Magdalénou*.


**Stará Maliarička** - matka Magdalény - pachtí len za peniazmi - *chamtivá, bezcitná, bezcharakterná, namyslená, hašterivá, panovačná* - pokazila šťastie svojej dcére a je bezohľadná k citovému životu.


**Maliarik** - otec Magdalény - *láskavý, prispôsobivý, čestný; dobrák od kosti, ale je pod papučou.*


**sestra Zápotočného** - *milá, pracovitá, bohabojná.*


OBSAH

- Jedného dňa sa **Peter** rozhodol, že pôjde späť na *Oravu* požiadať **Magdalénu** o ruku, ale jej **matka Maliarička** ju už sľúbila **Jánovi Zápotočnému**, ktorý bol veľmi bohatý. 

- Počas pálenia svätojánskych ohňov si *Magdaléna s Petrom* dali sľub, že sa *Peter* vzdá tuláctva a príde po ňu na **troch gaštanových koňoch.** 

- *Peter* pracoval, aby zarobil peniaze na dom. *Magdaléna* sa však vydala za *Zápotočného*, ktorý ju zneužil a ona s ním čakala dieťa, ktoré neprišlo na svet.

- Jedného dňa, keď bol v dedine jarmok, začuli muži s *Petrom* v krčme krik. Všetci sa nahrnuli pred *Janov* dom, kde *Magdaléna* držala koňa a Jano naňho vypaľoval slovo „TULÁK“.

- *Magdaléna* koňa neudržala a kôň zabil *Zápotočného*. Za muža si potom zobrala *Petra* a spolu odišli do *Turca* na troch gaštanových koňoch. 


PRVKY ROZPRÁVKY

- ***Magické číslo 3*** - 3 kone, 3 hlavné postavy.
- ***Peter je symbol dobra a Jano symbol zla.***
- Šťastný koniec. 
- *Magdaléna* dáva *Petrovi* ***3 podmienky*** pred sľubom vernosti:

*1. Vzdať sa tuláckeho života.*

*2. Postaviť dom.*

*3. Priniesť a zarobiť na 3 kone.*

- *Peter* musí prekonať ***3 prekážky***:

*1. Magdalénine podmienky.*

*2. Nesúhlas Maliaričky.*

*3. Jana Zápoľského.* 

- ***Kone zasahujú do deja***: *Peter* zachráni *Magdalénu* spod koní ***3-krát***, kôň zabíja

*Zápotočného* a umožní svadbu.


KOMPOZÍCIA:

- Novela, ktorá vedie *od napätia k harmonickému koncu.*

- ***Prírodno-psychologický paralelizmus*** - *Peter* odnáša *Magdalénu* z dediny - *vonku je jar a svieti slnko.*

- Použitie *biblizmov, archaizmov a opakovacích výrazov.* 


**časť 2 b**

`    `**b) Pomenujte znaky prózy literárneho naturizmu. Sformulujte hlavnú myšlienku** 

`        `**ukážky 1. Charakterizujte ženskú postavu z ukážky 2.**


**PRÓZA NATURIZMU**

- PREDSTAVITELIA: ***Ľudo Ondrejov, Margita Figuli, Dobroslav Chrobák, František Švantner.***

- Vzniká v *30. rokoch 20. storočia* – inšpiráciu nachádza vo *francúzskom regionalizme*.

- POSTAVA: ***dedinský človek spojený s prírodou*** - bohatý vnútorný život - lomcujú s ním *silné vášne a mravnosť*. 

- ***Novela*** je koncipovaná ako ***moderná rozprávka*** - *dobro musí zvíťaziť nad zlom* - v diele vystupuje ***magické číslo 3*** *(3 postavy, 3 prekážky, 3 podmienky).*

- ***Zvieratá zasahujú do deja***, použitie *metafor, personifikácií a motívov z Biblie.*

- ***Opisy prírody*** - odráža *psychický stav postavy* – ***prírodno-psychologický paralelizmus.***

- Využitie *fantázie, povestí a mýtov* - epický text sa mení na dramatický. Nekladie sa dôraz na *dej.*






















**Maturitné zadanie 7**

**1. a) Vymenujte základné slohové postupy. Charakterizujte výkladový slohový** 

`        `**postup. Vysvetlite pojem výklad.** 

`    `**b) V ukážke 1 nájdite a pomenujte použitý slohový postup. V ukážke 2 vyhľadajte** 

`        `**a vysvetlite kauzálne vzťahy. Využite ukážku 3 a vysvetlite základné spôsoby pri**

`        `**uvádzaní myšlienok iných ľudí v odborných prácach.**

**2. a) Charakterizujte socialistický realizmus. Vysvetlite spoločenské a politické pomery**  

`        `**obdobia socializmu a ich vplyv na literatúru a kultúru.**

`    `**b) Na základe vlastnej čitateľskej skúsenosti a ukážky 1 vysvetlite retrospektívny** 

`        `**kompozičný postup v epickom diele. Charakterizujte a zhodnoťte konanie postavy** 

`        `**Majerského z ukážky 1. Analýzou dejovej línie určte, ktoré obdobia sú zobrazené** 

`        `**v diele A. Bednára: Kolíska.**


**Ukážka 1**

**A. Bednár: Kolíska**

(úryvok)

*Vtom jej oči blysli strachom. Bože môj...! Dívala sa na dlážku predo dvere, kde bola špinavá mláčka z Majerského bagančí, na štyri mokré fľaky, vedúce k izbovým dverám, a na mláčku vody na prahu pred dverami. Ak si to niektorý všimne!“  Veliteľ jej prikázal, aby neprestala kolísať dieťa, páčil sa mu dunivý zvuk kolísky. On a jeho vojaci si robili posmech zo Zity, trápili ju, nedovolili jej ani obliecť sa. Majerský v izbe počul rehot Nemcov a neustále dunenie kolísky. Príde mu ľúto, že sa tak zachoval k Zite a jej matke, ale musel. Okrádal na strave robotníkov, každý týždeň dával menšie dávky a na niekoho to povedať musel.*

**Ukážka 2**

*Chemická zlúčenina dihydrogén monoxid charakterizovaná minimálnym akustickým prejavom, pôsobí eróziou na vrstvy hornín uložených pozdĺž jej trajektórie.
(Tichá voda brehy myje.)*

**Ukážka 3**

*OBERT, V. 2006. Návraty a odkazy. Nitra : Univerzita Konštantína Filozofa, 2006. 129 s. ISBN 80-8094-046-0.*











**Maturitné zadanie 7 – vypracovanie**

**časť 1 a**

**1. a) Vymenujte základné slohové postupy. Charakterizujte výkladový slohový** 

`        `**postup. Vysvetlite pojem výklad.** 

**SLOHOVÝ POSTUP**

- ***Spôsob skladania a usporiadania častí textu do celku.***

- Postup, ktorý používame pri ***kompozícii textu***. 

- Vzor, podľa ktorého volíme ***spôsob spracovania témy s ohľadom na cieľ jazykového prejavu.***

- ***Spôsob vyberania a usporiadania jazykových prostriedkov***  pre konkrétny *slohový útvar.* 

Rozlišujeme *štyri základné slohové postupy*, ktoré sa uplatňujú v *slohových žánroch*:

**1. Informačný** – podáva *informácie* a vecne konštatuje isté *fakty*. Útvary: *správa, oznámenie*.

**2. Opisný** – sústreďuje sa na *vlastnosti osôb, vecí a dejov* – základným útvarom je *opis (statický, dynamický, jednoduchý, odborný, umelecký).*

**3. Rozprávací** – je založený na dejovej línii, ktorá sa odohráva v čase a priestore – základným útvarom je *rozprávanie*.  

**4. Výkladový** – zachytáva vnútorné vzťahy medzi faktami, ktoré vysvetľuje a porovnáva – základnými útvarmi sú *výklad* a *úvaha.*

**VÝKLADOVÝ SLOHOVÝ POSTUP**

- Zachytáva **vnútorné vzťahy** medzi jednotlivými **faktmi** a javmi, ktoré **vysvetľuje** a porovnáva s inými. 
- **Objektívne** analyzuje a vysvetľuje príčiny, dôvody javov a vzťahy medzi faktmi. 
- Je písaný ***didaktickým štýlom***, postoj autora je ***objektívny*** a využívajú sa **logicko-myšlienkové operácie** *(indukcia, dedukcia, komparácia, analýza, syntéza, analógia, generalizácia, konkretizácia, aplikácia, argumentovanie, citácie a logické vyjadrovanie).*   
- Využíva **odbornú terminológiu**, dlhšie vety, podraďovacie súvetia a má len oznamovacie vety.
- Využíva sa v ***náučnom, administratívnom, publicistickom a rečníckom štýle.*** 
- Využíva sa v nasledovných slohových žánroch (útvaroch): ***výklad**, úvaha, štúdia, dizertácia, referát, recenzia, esej, komentár, úvodník, glosa, prednáška, prejav, diskusný príspevok, kázeň, reflexívna báseň, príslovie.* 

**VÝKLAD**

- Najjednoduchšia podoba **poučovania** a **vysvetľovania** - cieľom je poskytnúť ***správne, jasné a úplné poučenie o veci alebo jave.*** 

- ***Vyberá a usporadúva údaje** alebo **fakty*** - môže byť v ***písomnej*** alebo ***ústnej*** forme. 

- Hlavnou funkciou je zachytiť **vnútornú logiku vysvetľovanej skutočnosti**, a preto je potrebné premyslieť stratégiu každej vety tak, aby bolo zrozumiteľné to, čo chceme vysvetliť.
- Cieľom výkladu je rozšíriť, vysvetliť a sprístupniť známe **vedecké poznatky**, a preto je určený **všeobecnému adresátovi**.
- Jeho úlohou je **vysvetliť** nejaký **technický** alebo **spoločenský problém** a **poučiť o** **nejakej veci.** 
- Vyskytuje sa najmä v písomných útvaroch **náučného štýlu** *(výklad, štúdia, referát, recenzia, úvaha, esej, dizertácia).*

- Najčastejší druh výkladu je ***školský** (didaktický, učebnicový),*** pričom jeho hovorená podoba sa nazýva **prednáška**. 
- Využíva ***pojmové slová*** (bez citového príznaku), ***termíny*** (používa viac mien ako slovies), ***schémy*** a ***grafy.*** 
- Vyjadruje **kauzálne vzťahy** medzi javmi – osvetľuje príčiny a dôsledky.
- Využíva *dlhé vety, zložené súvetia, polovetné konštrukcie a oznamovacie vety.*
- Využíva *zátvorky, pomlčky, tabuľky, schémy, obrázky, výpočty.* 
- Kompozícia: 

  **Úvod -** *načrtnutie* *problematiky a uvedenie do nej.* 

  **Jadro*** – *vysvetľujeme a analyzujeme nový jav* na základe *postupov logického myslenia.* 

  **Záver –** *generalizácia a zovšeobecnenie problematiky.*













**časť 1 b**

`    `**b) V ukážke 1 nájdite a pomenujte použitý slohový postup. V ukážke 2 vyhľadajte** 

`        `**a vysvetlite kauzálne vzťahy. Využite ukážku 3 a vysvetlite základné spôsoby pri**

`        `**uvádzaní myšlienok iných ľudí v odborných prácach.**

V *ukážke 1* je použitý ***rozprávací slohový postup***.

**KAUZÁLNE VZŤAHY**

- **Kauzalita** – súvislosť javov, z ktorých jeden (príčina) podmieňuje druhý (následok/účinok) – je to vyjadrenie ***okolností javov a dejov***.

- Komplexná analýza a vysvetlenie **vývinových** (genetických), **funkčných** a **kauzálnych** (príčinných a následných) vzťahov medzi predmetmi alebo javmi.

- Príčinné a následné javy - **príčina podmieňuje účinok:** 

  *Príčina odpovedá na otázku: **Prečo sa to stalo?*** 

  *Následok odpovedá na otázku: **Čo to spôsobuje?*** 

  *Dôsledok odpovedá na otázku: **Čo z toho vyvodíme?***

Rozlišujeme nasledovné *kauzálne vzťahy*:

**1. Príčina:** Prečo sa niečo deje? Prečo niečo platí?

*Rozhodli sa necestovať **pre riziko nákazy**.*

**2. Účel:** Načo sa dej realizuje? S akým cieľom sa niečo deje? 

*Postreky viniča sa vykonali **na prevenciu proti vzniku plesne.***

**3. Účinok:** S akým účinkom (následkom) sa realizuje dej? 

*Pokusy sa vykonali **s negatívnym výsledkom.***

**4. Prípustka:** Napriek čomu sa niečo deje?

*Ochoreli, **hoci bývali v hoteli.***

**5. Spôsob:** Ako sa dej uskutočňuje? 

*Pacient sa **cíti dobre.***

**6. Miera:** Nakoľko sa dej realizuje? Do akej miery sa niečo deje? 

*Máte **čiastočne** pravdu.*

**7. Zreteľ:** Z akého aspektu sa dej realizuje? S ohľadom na čo dej platí? 

*Pacient je **telesne** postihnutý, ale **psychicky** v poriadku.*

**8. Podmienky:** Za akých podmienok sa dej realizuje? 

***Ak chcú byť chránení**, musia sa zaočkovať.*

**9. Dôsledok:** Čo z daného javu vyplýva? Aký dôsledok má daný jav?

*Očkovanie pozostáva z dvoch dávok, **ktoré zabezpečia ochranu na zvyšok života.*** 

**V ukážke 2 vyhľadajte a vysvetlite kauzálne vzťahy:**

*Chemická zlúčenina dihydrogén monoxid charakterizovaná minimálnym akustickým prejavom, pôsobí eróziou na vrstvy hornín uložených pozdĺž jej trajektórie.
(Tichá voda brehy myje.)*

**CITÁCIA**

- ***Presne zaznamenáva ucelený výrok inej osoby***, pričom ju sprevádza ***informácia o jej zdroji.***

- ***Doslovne uvedený cudzí výrok a text s bibliografickým odkazom na jeho zdroj*** (kniha, časopis, príspevok, archívny dokument atď.).

- Graficky sa odlišuje od ostatného textu použitím **úvodzoviek** alebo **kurzívy.**

- Existuje viacero spôsobov uvádzania citácie – najčastejšie sa používajú tzv. **poznámky pod čiarou**. 

**PARAFRÁZA**

- ***Voľné spracovanie* *cudzej myšlienky alebo predlohy*.** 

- ***Vyjadrenie rovnakého deja, myšlienky alebo motívu iným spôsobom.*** 

- Vo vedeckom texte sa odkazuje na *zdroj odkiaľ myšlienka pochádza*. 





**časť 2 a**

**2. a) Charakterizujte socialistický realizmus. Vysvetlite spoločenské a politické pomery**  

`        `**obdobia socializmu a ich vplyv na literatúru a kultúru.**


**SOCIALISTICKÝ REALIZMUS**

- ***U[melecký smer](http://sk.wikipedia.org/w/index.php?title=Umeleck%C3%BD_smer&action=edit&redlink=1 "Umelecký smer (stránka neexistuje)") oficiálneho a [štátom](http://sk.wikipedia.org/wiki/%C5%A0t%C3%A1t "Štát") podporovaného umenia.*** 

- Vznikol pred [*2. svetovou vojnou](http://sk.wikipedia.org/wiki/Druh%C3%A1_svetov%C3%A1_vojna "Druhá svetová vojna") *v Sovietskom zväze* a po nej sa rozšíril v krajinách *strednej, juhovýchodnej a východnej [Európy](http://sk.wikipedia.org/wiki/Eur%C3%B3pa "Európa").* 

- Nadväzoval na [*proletárske](http://sk.wikipedia.org/wiki/Prolet%C3%A1r "Proletár") *umenie* - bol oficiálnou umeleckou metódou aj v *Československu do roku 1989.* 

- ***Umelecké dielo muselo slúžiť oficiálnej ideológii*** - ilustrovalo len *kladné stránky socializmu a spoločnosti.* 

- Diela boli štylisticky [*konformistické* ](http://sk.wikipedia.org/wiki/Konformizmus "Konformizmus")– chýbala im vynaliezavosť. 


**Spoločenské pomery v socializme:**

- *Totalitný režim* - vláda jednej strany. 

- Vplyv tzv. *robotníckej triedy* – nie súkromné, ale spoločenské vlastníctvo výrobných prostriedkov.

- *Plánované hospodárstvo* - rozdelenie sveta na *východný a západný blok* - nebola  sloboda pohybu.

- *Prenasledovanie politických odporcov* – vykonštruované procesy.

- *Literatúra a kultúra slúžila ideológii vládnucej strany.*














**časť 2 b**

`    `**b) Na základe vlastnej čitateľskej skúsenosti a ukážky 1 vysvetlite retrospektívny** 

`        `**kompozičný postup v epickom diele. Charakterizujte a zhodnoťte konanie postavy** 

`        `**Majerského z ukážky 1. Analýzou dejovej línie určte, ktoré obdobia sú zobrazené** 

`        `**v diele A. Bednára: Kolíska.**


**RETROSPEKTÍVNY KOMPOZIČNÝ POSTUP**

**Retrospektíva** je literárny postup, pri ktorom je ***prerušená dejová línia a príbeh sa vracia v čase späť.***

**KOMPOZIČNÉ POSTUPY:**

**Chronologický** (kronikársky) – *pokojné plynutie deja* – má málo dialógov. 

**Retrospektívny** (spätný) – *dej sa odvíja od konca príbehu*. 

**Reťazový** (nadväzujúci) – *prudké zvraty deja*, veľa dialógov a prekvapujúca pointa. 

**In medias res** – *začiatok rozprávania bez úvodu uprostred deja.* 

**ALFONZ BEDNÁR - KOLÍSKA**

- Dej *novely* (zo zbierky **Hodiny a minúty**) sa odvíja v ***troch časových pásmach – za 1. ČSR, počas Povstania a v 50. rokoch 20. storočia***. 

- Autor, ako prvý slovenský spisovateľ po oslobodení, sa snažil ***zrušiť čiernobiely obraz povstaleckých hrdinov*** a rozhodol sa predstaviť aj typ *prospechára a zbabelca.* 

- Autorovi nešlo len o zachytenie dramatických udalostí počas *SNP*, ale o ***psychológiu ľudí*** – zachytáva ich *myšlienky, pocity, výčitky svedomia a spomienky*, cez ktoré sa – ***retrospektívne*** – dostávame do minulosti. 

- Z obdobia *SNP* nájdeme zmienku o príchode *Nemcov* do slovenských hôr a o vypálení dediny, ktorej obyvatelia pomáhali partizánom. Ukazuje situáciu partizánskej skupiny po zatlačení *Povstania* do hôr. 

- Novela nám priblíži procesy *v 50. rokoch*, na ktorých ľudia boli prinútení svedčiť tak, ako to súd očakával. Autor kriticky zachytí začiatok *socialistického budovateľského obdobia a združstevňovania.* 

- V spomienkach postáv sa dostaneme až do *predvojnového obdobia*, keď *ľudia zo slovenského vidieka odchádzali za prácou na české majery.* 

- Typickým postupom autora je ***striedanie časových pásiem***, keď pracuje s *líniou prítomnosti a minulosti.* 


DEJ

- Počas ***SNP*** manžel **Zity** – **Mišo Černek** – je *veliteľom **partizánskej skupiny***, kam príde vypočítavý **Majerský**, lebo vie, že po vojne sa budú ceniť všetci, ktorí sa jej zúčastnili. 

- *Majerský* neskôr ochorie, a preto zbehne do dediny a vojde do prvého domu, v ktorom ešte nespia, hoci vie, že ohrozí obyvateľov i partizánov ak ho chytia. 

- Zita, obyvateľka tohto domu, je dlho hore, lebo má choré dieťa, ktoré kolíše v **kolíske** a práve k nej vojde *Majerský*, ktorý jej veľmi ublížil v mladosti. 

- Schová ho pod periny do prednej izby a vzápätí vojdú **Nemci**. Nútia ju kolísať dieťa, aj keď je choré a budí sa. 

- *Majerský* neznesie psychický nátlak tejto situácie, utečie cez okno, ale neskôr ho *Nemci* chytia. 

- Po vojne ho **komunistické súdy** súdia ako *zradcu* a *kulaka.* 
































**Maturitné zadanie 8**

**1. a) Vymenujte základné druhy výkladových textov. Určte v ktorých jazykových**

`         `**štýloch sa realizujú. Určte druh výkladového textu v ukážke 2.**

`    `**b) Charakterizujte základné logicko-myšlienkové operácie: indukcia, dedukcia,** 

`         `**komparácia, analýza, syntéza, analógia, generalizácia. Odôvodnite, aká logicko-**

`         `**myšlienková operácia je využitá v ukážke 3. Sformulujte  stručný text s použitím**

`         `**niektorej logicko-myšlienkovej operácie.**

**2. a) Prezentujte mravné hodnoty ľudu, obraz prírody a práce v diele P. O.**    

`        `**Hviezdoslava: Hájnikova žena.**

`    `**b) Vysvetlite, aký konflikt v spoločenských vzťahoch je obsahom diela P. O.**

`         `**Hviezdoslava: Ežo Vlkolinský.**

**Ukážka 1**

**P. O. Hviezdoslav: Hájnikova žena**

(úryvok)

*„Stoj!“ krikla žena rozzúrená,*

*„späť! Netkni sa ma, hnusný diable!*

*Na Boha zručím svoju vec,*

*ty nútiš, bych sa prehrešila!*

*Vidz!“ z klina schvatla záražec –*

*„Ak neustaneš, jak som žena,*

*viac neprekročíš toho prahu,*

*bezbožník... varuj!“ Postupnutie –*

*„Ľaď! Amazonka roztomilá –“*

*„Hach! – Zbojník! – Tu máš napokon...“*

*Pán Artuš zrúknul, schrčal dute,*

*zvrávoral – skydol na podlahu –*

*„Juj!“ – Hanka desnú kviľbu vzniesla,*

*„krv! – Pomóc! Miško! – On mrie, on – “*

**Ukážka 2**

`   `*Rozhodnutie vlády o neposkytnutí peňazí z privatizácie na projekt Vráťme šport do škôl je v zásade správne. Vláda aspoň v tomto prípade odolala pokušeniu prejesť jdinečné peniaze, ktoré už viac nebudú k dispozícii. Ako vždy, vec má však aj ale.* 
**
`  `*Rovnako zásadová už vláda nedokázala byť aj v prípade zdravotníctva. Nespokojných voličov je totiž medzi pacientmi určite viac ako medzi školákmi...*

`                                       `*(Milan Stanislav, Pravda, 27. 4. 2002)*

**Ukážka 3**

*Hlavný a základný rozdiel je v spôsobe záznamu svetelných informácií, ktoré prechádzajú skrz objektív. Zatiaľ čo kinofilmové (analógové) fotoaparáty zaznamenávajú snímaný obraz na kinofilm, digitálne fotoaparáty  zaznamenávajú obraz pomocou špeciálneho čipu…*



**Maturitné zadanie 8 – vypracovanie**

**časť 1 a**

**1. a) Vymenujte základné druhy výkladových textov. Určte v ktorých jazykových**

`         `**štýloch sa realizujú. Určte druh výkladového textu v ukážke 2.**

**DRUHY VÝKLADOVÝCH TEXTOV**

**Monografia** – vedecké dielo, ktoré spracúva jednu odbornú tému. 

**Učebnica** – využíva sa vo vyučovaní – súhrn poznatkov konkrétneho odboru. 

**Referát** 

Z latinského *referere – podávať správu* – poznatky a javy detailne nevysvetľuje, ale iba opisuje a informuje o nich. 

1) **vedecký** – informácia o výsledkoch odborného výskumu alebo inej vedeckej činnosti.
1) **školský** – spracovanie dostupných a primeraných informácií.
1) **administratívny** – správa o činnosti organizácie za isté časové obdobie.

**Odborný článok** 

- krátky vedecko-náučný útvar publikovaný vo vedeckých časopisoch, 
- prináša základné informácie o výsledkoch vedeckého pozorovania alebo výskumu,
- je určený odbornej verejnosti, pričom používa odbornú terminológiu daného odboru.

**Vedecká štúdia** – podrobne analyzuje čiastkový odborný problém.

**Prípadová štúdia** – podrobne analyzuje konkrétny jav alebo prípad z praxe: 

1. *základné informácie* o stave situácie,
1. *opis prípadovej situácie* – formulácia problému v súvislostiach,
1. *analýza prípadu* – stanovenie cieľov, vyslovenie predpokladov,
1. *návrhy riešení,*
1. *Hodnotenie dosiahnutého pokroku –* prínos riešenia, využitie získaných skúseností, aplikácia v podobnej skúsenosti.

**Druhy výkladových textov:**

1) podľa prijímateľa: ***vedecko-náučné, populárno-náučné***
1) podľa formy: ***ústne, písané***

**Odborné práce v školskom prostredí:**

***Odborné práce na strednej škole***

- Seminárna práca
- Projektová práca
- Stredoškolská odborná činnosť (SOČ)
- Komplexná odborná práca (KOP)

***Odborné práce na univerzite***

- Bakalárska práca (Bc.)
- Diplomová práca (Ing., Mgr.)
- Dizertačná práca (PhD.)
- Habilitačná práca (doc.)

**Základné druhy výkladových textov:**

1) V **náučnom štýle** *(výklad, štúdia, dizertácia, referát, recenzia).*

1) V **publicistickom štýle** *(úvodník, komentár).*

1) Existujú **hybridy** náučného, umeleckého, publicistického štýlu *(úvaha, esej).*



**Určte druh výkladového textu v ukážke 2**

Vnútropolitický **komentár**, publicistický štýl.
















**časť 1 b**

`    `**b) Charakterizujte základné logicko-myšlienkové operácie: indukcia, dedukcia,** 

`         `**komparácia, analýza, syntéza, analógia, generalizácia. Odôvodnite, aká logicko-**

`         `**myšlienková operácia je využitá v ukážke 3. Sformulujte stručný text s použitím**

`         `**niektorej logicko-myšlienkovej operácie.**


**LOGICKO-MYŠLIENKOVÉ OPERÁCIE**

INDUKCIA

Z latinského *inductio* – *uvádzanie, vyvodzovanie* – od známeho k neznámemu a od jednotlivosti k všeobecnému celku – pri výklade najprv vysvetlíme znaky javu a potom ho definujeme.

DEDUKCIA

Z latinského *deductio – odvodené* – od neznámeho k známemu a od všeobecného celku k jednotlivostiam – na začiatku výkladu uvedieme definíciu javu a potom vysvetľujeme jednotlivé znaky javu. 

KOMPARÁCIA 

*Porovnávanie* [objektov](http://sk.wikipedia.org/wiki/Objekt "Objekt") alebo [javov](http://sk.wikipedia.org/wiki/Jav "Jav"), ktoré majú *spoločné črty* - je to [metóda](http://sk.wikipedia.org/wiki/Met%C3%B3da "Metóda") [zisťovania](http://sk.wikipedia.org/wiki/Zis%C5%A5ovanie "Zisťovanie") *zhodných* alebo *rozdielnych [vlastností*](http://sk.wikipedia.org/wiki/Vlastnos%C5%A5 "Vlastnosť")* [pozorovaných](http://sk.wikipedia.org/wiki/Pozorovanie "Pozorovanie") objektov alebo javov. 

ANALÝZA

*Rozbor (rozklad) [celku](http://sk.wikipedia.org/wiki/Celok "Celok") na časti, zložky a [súčasti*](http://sk.wikipedia.org/w/index.php?title=S%C3%BA%C4%8Das%C5%A5&action=edit&redlink=1 "Súčasť (stránka neexistuje)")* - smeruje k najjednoduchším zložkám.  

SYNTÉZA

*Spojenie (zloženie) jednotlivých častí alebo zložiek do celku.*

ANALÓGIA 

*Porovnáva podobný jav s tým aktuálnym* - logický postup, ktorým určujeme na základe zhody objektov v niektorých vlastnostiach ich zhodu i v iných vlastnostiach. 

GENERALIZÁCIA 

*Zovšeobecňovanie* - stanoví niečo *všeobecne platným.*



**Odôvodnite, aká logicko-myšlienková operácia je využitá v ukážke 3.**

` `***komparácia***



**časť 2 a**

**2. a) Prezentujte mravné hodnoty ľudu, obraz prírody a práce v diele P. O.**    

`        `**Hviezdoslava: Hájnikova žena.**

**Pavol Országh HVIEZDOSLAV (1849-1921)**

- Pochádzal zo ***zemianskej schudobnenej rodiny***, pričom poznal situáciu tejto spoločenskej vrstvy a uvedomoval si jej neistú budúcnosť *(jej ozdravenie videl v spojení s ľudom)*, ktorá spočívala v ich aktivite *(vzdelanie, politika, podnikanie).*
- Svojimi epickými skladbami sa zapojil do ***diskusie o vedúcej sile slovenského národa na konci 19. storočia.*** 
- Stredoškolské štúdia absolvoval v *Miškovci* a *Kežmarku*. Po ukončení *právnickej akadémie v Prešove* pracoval ako *advokát a sudca* na viacerých miestach - najdlhšie v *Námestove*. Zomrel v *Dolnom Kubíne*, kde je pochovaný.

TVORBA

Lyrika: *8 básnických cyklov a 1 básnická zbierka.*

Epika: **Hájnikova žena, Ežo Vlkolínsky, Gábor Vlkolínsky**, balada **Zuzanka Hraškovie**.

Dráma: **Herodes a Herodias** 

Preklady 

**HÁJNIKOVA ŽENA**

- **Námet** získal vo svojom rodisku na *Orave – v hájovni Na podvrší pod Babou horou*, kde našiel aj *prototypy* ***(vzory literárnych postáv)*** manželského páru **Hanky a Miša Čajkovcov**, ktoré sú *zidealizované*. Naopak u **Artuša Villániho** sa zdôrazňujú *negatívne vlastnosti.*
- *Výstavbovým prvkom skladby* je **kontrast**: spoločenských vrstiev *(ľud – šľachta)*, mravnosti *(mravná čistota – zhýralosť)*, situácie *(statickosť – dynamickosť, pokoj – dráma).*
- V **charakteroch postáv** nachádzame ***dvojakosť*** – *napr. Hanka je nábožná, ale s náznakom koketnosti (rada sa páči), Mišo je vznetlivý a súčasne pokorný, predstavitelia šľachty sú nemorálni a súčasne odpúšťajúci.* 
- **Dejová línia** sa vnútorne rozvíja podľa *klasickej dramatickej štruktúry:* expozícia *(úvod, zápletka)*, kolízia, vyvrcholenie *(kríza)*, obrat v deji *(peripetia)*, rozuzlenie *(katastrofa).*
- **Lyrické časti** *dopĺňajú epickú zložku* a v niektorých častiach *predznamenávajú udalosti* a ako samostatné kapitoly sú zhrnutím toho, čo sa predtým odohralo. Ide najmä o *opisy prírody vo všetkých ročných obdobiach.* 
- **Kompozícia** skladby: *Úvodná oslava lesov **(Pozdrav)***, *15 kapitol dejovej línie, Záverečná rozlúčka s lesmi **(Zbohom).***  

DEJ

**Michal Čajka**, *syn starého hájnika*, chce po otcovej smrti prebrať horáreň. Zaľúbi sa do **Hanky**, *jedinej dcéry bohatých gazdov*. Spoločne prekonajú odpor Hankiných rodičov a nič im nebráni v sobáši. Aj **starý pán Villáni**, *Čajkov zamestnávateľ*, súhlasí, že Michal môže zostať v horárni a pokračovať v práci svojho otca. Šťastný život Čajkovcov narušia dve návštevy **mladého Artuša Villániho**, ktorý chce Hanku zviesť, a ktorá ich mužovi zatají. Pri tretej návšteve v sebaobrane Artuša zabije. Miško vezme vinu na seba a nechá sa zavrieť do väzenia. Hanka sa pomätie a hľadá útočisko u rodičov. Pred vynesením rozsudku vstúpi do súdnej siene a prizná svoju vinu. Čajkovci sú oslobodení. Po čase Miško zachráni koč starého pána Villániho pred pádom do rozbúreného potoka. Žiada odpustenie a späť svoju prácu v horárni. Všetko je odpustené a idylu v horárni umocní pomaly sa uzdravujúca Hanka a narodenie dieťaťa.  

POSTAVY

**Michal Čajka** 

Pracovitý mladý hájnik, ktorý má veľmi rád prírodu - skromný, svedomitý, zodpovedný muž, obetavý a veriaci človek, silný urastený chlap, nadovšetko miluje svoju ženu *Hanku*.

**Hanka Čajková** 

Miluje svojho muža *Michala* - skromná, pracovitá, šikovná, dobrosrdečná a oddaná žena - stala sa z nej nežná a starostlivá matka.

**Artuš Villáni ml.** 

Mladý bohatý zeman - namyslený, vypočítavý, sebecký muž a bezcharakterný človek - ohrozuje lásku a šťastie *Hanky* a *Michala*.

** 






















**časť 2 b**

`    `**b) Vysvetlite, aký konflikt v spoločenských vzťahoch je obsahom diela P. O.**

`         `**Hviezdoslava: Ežo Vlkolinský.**

**EŽO VLKOLÍNSKY**

- *Epos (epická poézia)* – autor čerpal námet *zo spomienok na svoje rodisko – Vlkolín.* 
- Zameriava sa na **zemiansku tematiku** – vyobrazuje ***úpadok zemianstva***, ktorý podľa Hviezdoslava možno zvrátiť len ***spojením so sedliackym stavom***. 
- Ústrednú problematiku tvorí spor **zemianskej matky** **Estery** s jej **synom Ežom**, ktorý sa chce oženiť so **sedliackym dievčaťom Žofkou Bockovie**. Matka nesúhlasí a syna vydedí. Ežo nachádza pomoc u **strýka Eliáša**, ktorý mu vystrojí svadbu. K zmiereniu príde až po rokoch, keď **vnúčik Benko** obmäkčí Esterino srdce.
- **Gábor Vlkolinský** – dej sa odohráva súbežne s Ežom, s ktorým je príbuzný a ktorý mu poradí, aby sa priženil do sedliackej rodiny. 

DEJ

- Po smrti **zemana** **Beňa Vlkolínskeho** sa paňou majetku stala jeho **žena** **Estera** a jediný **syn Ežo**.  

- Jednej májovej noci *Ežo* postavil jedličku pred dom **Žofky Bockovie** – najkrajšej dievčine vo *Vlkolínci*. 

- Lenže matka sa dozvie čo urobil a povie mu, že pokiaľ ona bude žiť, on si tú sedliačku za ženu nevezme. Ona mu už nevestu vybrala – svoju **krstnú Marku Tomašovie**, zemianku. 

- *Ežo* však nesúhlasí, a matka vyhlási, že celé gazdovstvo je jej a vyženie ho z domu s tým, že už nie je jej syn. *Ežo* nachádza útočisko u **strýka Eliáša Vlkolínskeho**. 

- *Ežo* so strýkom išli do *Bockov* žiadať *Žofku* o ruku. *Žofia* súhlasila, a tak im celá rodina požehnala a bola hostina. *Bocko s Eliášom* sa na svadbe hádali, kde budú mladomanželia bývať. Nakoniec sa dohodli, že bývať budú u *Bockov*.  

- Po piatich či šiestich rokoch šla raz *Estera* z poľa domov. Zrazu jej malý chlapček objal kolená. Keď sa dozvedela, že je to **Ežov syn Benko**, nahnevala sa. Chlapček ju nazval starou mamou a pýtal od nej jablko. Nakoniec mu dala plný klobúk jabĺk. Jej studené srdce obmäkčil až jej vnúčik, a tak sa rozhodne prijať syna s nevestu do domu. 






POSTAVY

**Ežo** – predstavuje typ človeka, ktorý pochopil, že ***zemianstvo svoju úlohu už zohralo a moc je v slovenskom ľude.***

**Estera** – hrdá zemianka, ktorá nemala vyhnať svojho syna, no nakoniec *materinská láska víťazí nad zemianskou hrdosťou.* 

**Žofka** – chudobné sedliacke dievča, dobrá a verná manželka 


KONFLIKT

- Základným konfliktom v diele je ***vzťah zemianstva voči s***edliakom - ukazuje ako zemania dávajú pocítiť chudobným sedliakom kto sú. 

- ***Záchranu zemianstva vidí v spojení s roľníkmi.***

- Dielo končí definitívnym ***víťazstvom roľníctva nad zemianstvom***.































**Maturitné zadanie 9**

**1. a) Definujte pojmy spisovný jazyk, norma spisovného jazyka, spisovná, nespisovná** 

`         `**forma jazyka. Analyzujte vývin spisovnej slovenčiny.**

`    `**b) Určte v ukážkach 1 a 2 druh  použitého spisovného jazyka. V ukážke 2 vyhľadajte** 

`         `**základné  znaky tohto druhu spisovného jazyka.** 

**2. a) Charakterizujte krátku epickú prózu. Vysvetlite pojmy, rozprávač, literárna**   

`         `**postava.**

`    `**b) Analyzujte dielo J. G. Tajovského: Maco Mlieč, identifikujte rozprávača (využite** 

`        `**vlastný čitateľský zážitok a  ukážku 1). Priblížte koncepciu postáv v diele M. Kuku-**

`        `**čína: Keď báčik z Chochoľova umrie.**


**Ukážka 1**

**J. G. Tajovský: Maco Mlieč**

(úryvok)

*Gazda mal už aspoň šesťdesiat rokov, lenže sa ten nedal s Macom ani porovnať. Bohatý, doprial si, nič nerobil, peši nevyšiel ani do poľa, nuž mal brucho ako súdok a tvár ako mesiac na splni, a na Macovi iba ohorená čierna chlpatá kožka na širokých kostiach, čaptavá noha a dokľavené prsty na rukách.*

*„A plácu že akú máte?“*

*„Peňazí?“*

*„Hej.“*

*„A len tak, čo potrebujem: na dohán, švíbalky a ...“*

*„A načože sú mi už teraz? Aj tak by som ich užiť nemohol. Ženy, detí nemám... A gazda sľúbil, že ma opatrí až do smrti, či budem vládať dačo robiť, alebo nie“, s akousi hrdosťou odpovedal starý Mliečnik, že má také zásluhy.*


**Ukážka 2**

` `**J. Fándly: Piľní domagší a poľní Hospodár** 

(úryvok)

*Miľí Slowáci! chceťeľi mať  w budúcich Stoľetách našého Národu chwáľitebné, a pamatliwé Méno, pre toto, a pre Sláwu geho, ešče wás gednúc láskawe, srdečne napomínám: podľa možného Spúsobu dopomáhagťe k Tlačeňú našínskích Kňích; gako gá wám s túto mogú Prácú, a Radú dobre pragem, tak wi z wašého Srdca mogému zdrawí...*







**Maturitné zadanie 9 – vypracovanie**

**časť 1 a**

**1. a) Definujte pojmy spisovný jazyk, norma spisovného jazyka, spisovná, nespisovná** 

`         `**forma jazyka. Analyzujte vývin spisovnej slovenčiny.**

**SPISOVNÝ JAZYK**

- Má **celonárodnú** a **celospoločenskú** **platnosť.** 
- Je **jedinou kodifikovanou formou národného jazyka**.
- Používa sa ako **dorozumievací prostriedok** vo *verejnej vedeckej, administratívnej, žurnalistickej, didaktickej, náboženskej a umeleckej komunikácii.*
- Má **národno-reprezentatívnu funkciu** a je znakom národa.
- Je **štátnym a úradným jazykom obyvateľov konkrétneho štátu**, pričom je záväzný v administratívnej oblasti. 
- Má kodifikovanú písanú i hovorenú podobu:
- ***Písaná podoba*** - je kodifikovaná *pravopisnými (ortografickými) pravidlami.*
- ***Hovorená podoba*** - je kodifikovaná *pravidlami o správnej výslovnosti (ortoepickými pravidlami).* 

**NORMA SPISOVNÉHO JAZYKA**

- ***Súbor jazykových prostriedkov, ktoré jazykové spoločenstvo pravidelne používa a považuje ich za záväzné.*** 
- Je *variantná* a zároveň *implicitná* (uložená v mysliach hovoriacich príslušným jazykom), dlhodobo patrí k centrálnym pojmom teórie a praxe jazykovej kultúry a je predmetom skúmania a poznávania. 
- Prameňom poznania normy spisovného jazyka je **spisovný úzus**, ktorý v súčasnosti tvoria predovšetkým *písané a hovorené verejné prejavy a jazykové prejavy vzdelaných vrstiev*. 
- Jazykovedci môžu do spisovného úzu zasahovať prostredníctvom **kodifikácie**, a podporovať tým jeho *ustálenosť, systémovosť a dynamiku a rozhodovať, ktoré varianty do spisovnej normy patria a ktoré nie.* 
- Vývoj chápania jazykovej normy ovplyvnilo zavedenie tzv. **komunikačných noriem** vnímaných ako *pravidlá a zásady, podľa ktorých sa intuitívne volia jazykové prostriedky považované v danej situácii za vhodné, primerané, prípadne kultivované, prestížne či správne.* 

KODIFIKÁCIA** 

- Uzákonenie jazykových noriem a pravidiel.
- Poznaná a opísaná norma jazyka.
- Súbor jazykových prostriedkov a pravidiel ich používania.

KODIFIKAČNÉ PRÍRUČKY – zahŕňajú súčasný spisovný slovenský jazyk:

- ***Pravidlá slovenského pravopisu***
- ***Pravidlá slovenskej výslovnosti***
- ***Krátky slovník slovenského jazyka***
- ***Morfológia slovenského jazyka***

ČLENENIE SLOVENSKÉHO JAZYKA

**Národný jazyk** - jazyk, ktorý existuje v určitom národe. Člení sa na formy: 

**1. Spisovná forma** - vychádza z *jazykovej normy a kodifikácie*, používa sa v *oficiálnom styku a plní celospoločenskú funkciu.*

**2. Štandardná forma** – používa sa v *bežnej komunikácii* a to najmä v *hovorenej podobe* - vyznačuje sa miernym nedodržiavaním normy (napr. vo výslovnosti, v niektorých väzbách, v používaní prevzatých slov).

**3. Subštandardná (nespisovná) forma** - nespisovná forma komunikácie v obmedzenom priestore a skupine:

NÁREČIE

- Jazyk, ktorým spontánne v príslušných sférach spoločenského života hovorí časť národného spoločenstva v ***územne presne vymedzenej oblasti.*** 
- Používa sa v ***súkromnej komunikácii*** a deklaruje sa ním ***príslušnosť k rodnému kraju*** a solidarita k rodine.
- Stáva sa aj jazykom *umeleckej literatúry* a objavuje sa aj v textoch *populárnej hudby*.

NÁREČOVÉ OBLASTI SLOVENSKA

- **Západoslovenské** *(kysucké, považské, nitrianske, myjavsko-brezovské, trenčianske, záhorácke a trnavské nárečie).*
- **Stredoslovenské** *(liptovské, oravské, hontianske, novohradské, tekovské, turčianske a gemerské nárečie).*
- **Východoslovenské** *(spišské, šarišské, zemplínske a abovské nárečie).*

SLANG

- Profesijná reč skupiny ľudí - *zamestnancov, odborníkov, študentov alebo fanúšikov*. 
- *Skracuje slová*, využíva *slovné hračky*, dáva priestor na *prejavenie vtipu a citu pre jazyk* a preberá vplyvy z *cudzích jazykov.*

ARGOT

- Usiluje sa o *zahmlenie významu výpovede a o utajenie komunikácie.* 
- Neskracuje a nemení slová, ale použije ich v *nezvyčajnom kontexte.* 
- Je jazykom spodiny *(väzni, zlodeji, mafiáni)* a vojakov, ale niektoré slová prechádzajú do *študentského slangu*. 

**VÝVIN SPISOVNEJ SLOVENČINY**

- *Pred 8. storočím* – spoločný jazyk všetkých Slovanov **praslovančina**.
- **863** – *Konštantín a Metod* prinášajú na územie _Veľkej Moravy **prvý kultúrny a cirkevný jazyk Slovanov**_ **staroslovienčinu**, ktorý vytvorili na základe _macedónskeho nárečia z okolia Solúna_.
- *10. storočie* – rozpad *Veľkej Moravy* a začlenenie Slovenska do *uhorského štátu* – spisovným a liturgickým jazykom sa stáva **latinský jazyk.**
- *14-16. storočie* – kultúrny a spisovný jazyk je slovenčina s českými prvkami tzv. **slovakizovaná čeština.** 
- **1787** – uzákonenie **prvého spisovného slovenského jazyka na základe *kultúrnej západoslovenčiny Antonom Bernolákom* (bernolákovčina).**
- **1843** – uzákonenie ***spisovného jazyka Ľudovítom Štúrom na základe stredoslovenského nárečia (štúrovčina).*** 
- 1852 – úprava štúrovčiny *Martinom Hattalom a Michalom Miloslavom Hodžom.* 
- 1862-1875 – slovenčina je *vyučovacím jazykom na 3 slovenských gymnáziách a rokovacím jazykom Matice slovenskej.* 
- 1875-1918 – maďarizácia.
- 1918 – vznik ČSR a snaha o zjednotenie českého a slovenského jazyka do *československého jazyka* – vyšli *prvé **Pravidlá slovenského pravopisu prof. Václava Vážného***, ktoré prinášajú do slovenskej slovnej zásoby české slová. 
- 1940 – ***Pravidlá slovenského pravopisu*** vydané *Maticou slovenskou* bez českých slov. 
- 1953 – zmeny v pravopisných normách.
- 1991 – zmeny v pravopisných normách.
- 1996 – **Zákon o štátnom jazyku v Slovenskej republike** – *právna norma, ktorá upravuje používanie spisovného slovenského jazyka vo verejnom styku.* 
- 1998 – úprava slovenského pravopisu.




**časť 1 b**

`    `**b) Určte v ukážkach 1 a 2 druh použitého spisovného jazyka. V ukážke 2 vyhľadajte** 

`         `**základné znaky tohto druhu spisovného jazyka.** 


**Ukážka 1 – súčasná forma, ukážka 2 - bernolákovčina**


**Anton Bernolák** vychádzal z kultúrnej západoslovenčiny   a svojimi gramatickými dielami (napr. *Filologicko-kritická rozprava o slovenských písmenách*) kodifikoval kultúrny jazyk – ***bernolákovčinu*.** 

Slovenskí evanjelici však neprijali *Bernolákovu slovenčinu* a naďalej používali *slovakizovanú češtinu*.


**Znaky bernolákovskej kodifikácie:**


1\. Odstraňuje sa *y/ý*, ponecháva sa *i/í*:                                  piľní 

2\. Mäkkosť *ď, ť, ň, ľ* sa vždy označuje:                                miľí

3\. Veľké písmená sa píšu pri všetkých

podstatných menách a pri iných výrazoch,                           Hospodár, Sláwu, Méno

ktoré sa vzťahujú na osoby:                   



4\. Predložky *s* a *z* sa píšu podľa výslovnosti:                       s túto

5\. Hláska *j* sa píše ako *g*:                                                       domagší, geho, gednúc

6\. Zavádza sa spoluhlásková skupina *šč*:                              ešče

7\. Hlásku *v* píše ako *w*:                                                         Slowáci, w budúcich














**časť 2 a**

**2. a) Charakterizujte krátku epickú prózu. Vysvetlite pojmy, rozprávač, literárna**   

`         `**postava.**

**KRÁTKA EPICKÁ PRÓZA**

ZNAKY PRÓZY

- **Dej** – skladá sa z jednotlivých *udalostí, príhod a epizód.* 
- **Príbeh** – jednotlivé udalosti sú pospájané v *časovom slede.*
- **Téma** – najdôležitejšia informácia o texte.
- **Motív** – najjednoduchšia časť literárneho diela. 
- **Hlavná myšlienka** – odkaz diela, ktorý vníma prijímateľ a dominuje nad celým textom. 
- **Pointa** – vyvrcholenie textu na konci literárneho diela. 
- **Objektívnosť** – zobrazovanie toho, čo hrdinu diela obklopuje – obsahom sú rozprávané príbehy. 
- **Monologický** text rozprávača a **dialóg** postáv – základ je v *rozprávaní.*

POVIEDKA

- Stredný prozaický ***epický žáner***. 
- Stvárňuje len ***jednu udalosť***. 
- Má ***menej postáv***, ktoré sa v priebehu deja nevyvíjajú.
- Dej ***trvá kratšiu dobu*** a autor len načrtne problematiku. 

NOVELA

- Stredný prozaický ***epický žáner*** (rozsiahlejší ako poviedka). 
- Zobrazuje ***súbor udalostí***, ktoré navzájom súvisia a odohrávajú sa v dlhšom časovom úseku ako deň. 
- Dej (zvyčajne má aj kapitoly) dramaticky ***speje k ukončeniu.***
- Okrem ***hlavnej postavy*** sú tam aj ***vedľajšie postavy***, ale ich charakteristiky nie sú až také prepracované.



**ROZPRÁVAČ**

**1. Vševediaci rozprávač** 

- Rozpráva v *3. osobe jednotného čísla* – označuje sa ako *on-forma*. 

- Pozerá sa na všetky postavy s nadhľadom, vidí ich zvonka aj zvnútra a vyostruje konflikty medzi nimi. 

**2. Priamy rozprávač** 

- Rozpráva v *1. osobe jednotného čísla* – označuje sa ako *ja-forma*. 

- Úlohu rozprávača prevezme *jedna z postáv diela*, pričom dej je často spomaľovaný *opismi a úvahami.* 

**3. Oko kamery** – zachytáva *vonkajšie znaky, črty a činy postáv* a o vnútornom svete postáv vieme len z ich konania - chýba tu vnútorný monológ, v ktorom sa prejavuje psychika postavy. 

**4. Nespoľahlivý rozprávač –** z istých dôvodov nedáva čitateľovi všetky potrebné informácie.

**LITERÁRNA POSTAVA**

**Hlavná a vedľajšia postava** – podľa úlohy a dĺžky prítomnosti v deji diela. 

**Reálna a fiktívna** (vymyslená) **postava**

TYPY POSTÁV

**Idealizovaný** – napr. historická postava s lepšími charakterovými vlastnosťami ako to bolo v realite. 

**Charakterový** – autori vytvárajú modely charakterov. 

**Sociálny –** postava je nositeľom typických vlastností svojej sociálnej vrstvy.

KOMUNIKÁCIA POSTÁV

**Pásmo postáv** – obsahuje *priamu reč, vnútorný monológ a nevlastnú priamu reč.* 

**Replika** – prehovor jednej postavy v dialógu.

**Monológ** – súvislý a neprerušovaný prejav jednej postavy.

**Vnútorný monológ** – myslený a nevypovedaný prehovor postavy, v ktorom prejavuje svoje *city, názory a plány.* 

**Dialóg** – rozhovor najmenej dvoch postáv, ktorých repliky sa striedajú. 

**časť 2 b**

`    `**b) Analyzujte dielo J. G. Tajovského: Maco Mlieč, identifikujte rozprávača (využite** 

`        `**vlastný čitateľský zážitok a ukážku 1). Priblížte koncepciu postáv v diele M. Kuku-**

`        `**čína: Keď báčik z Chochoľova umrie.**


**Jozef Gregor TAJOVSKÝ** (1874-1940)

- *Slovenský prozaik a dramatik a predstaviteľ realizmu.*

- Narodil sa v mnohodetnej rodine v ***Tajove***, vyrastal u starých rodičov, vyštudoval na *učiteľskom ústave v Kláštore pod Znievom a obchodnú akadémiu v Prahe a zúčastnil sa ako vojak 1. svetovej vojny.* Neskôr pracoval ako *bankový úradník*.
- poviedky: **Prvé hodinky, Žliebky, Do konca, Tŕpky, Horký chlieb, Maco Mlieč, Mamka Pôstková, Apoliena.**

**MACO MLIEČ**

Autor zobrazuje osudy tých najbiednejších ľudí na slovenskej dedine a pomenúva aj tých, ktorí do značnej miery môžu za ich osud *(kritický realizmus).* Rozprávač aktívne vstupuje do deja – stretáva sa s hlavnou postavou a až potom približuje jej život. 

DEJ

- **Rozprávač (priamy i vševediaci)** sa stretáva s Macom, ktorý pasie dobytok (už ako starší a s chromou nohou), pýta sa ho na službu u gazdu, aj keď ho pozná roky. **Maco Mlieč** bol človek, ktorý mal od detstva poškodený sluch. Pokiaľ žil jeho otec, rodina sa o neho postarala, pomáhal otcovi na košiari pri ovciach. 
- Po otcovej smrti ho matka doviedla k richtárovi do služby. **Gazda** matke vyplácal Macovu mzdu, keď však umrela, Maco nedostával pravidelný plat. 
- Maco nepoznal hodnotu peňazí a jemu samému sa zdalo, že nič nepotrebuje, a že všetko mu dá jeho gazda.
- Keď však viac ako 60-ročný prechladne a cíti, že umrie, ide sa porátať s gazdom, ktorý sa zahanbí, čo mu je dlžný za tie roky – aj tak však vypočíta sumu len za posledný rok. 
- Maco ho poprosí, aby ho za tie peniaze dal pochovať – ráno ho nájdu mŕtveho a gazda mu vystrojí pohreb. 



**MARTIN KUKUČÍN (1860-1928)**

Vlastným menom Matej Bencúr - pochádzal z *Jasenovej na Orave*, najprv absolvoval učiteľský ústav a pracoval ako učiteľ, neskôr študoval v *Prahe* medicínu a ako lekár pôsobil v *Chorvátsku a v Latinskej Amerike:*

poviedky: **Keď báčik z Chochoľova umrie, Rysavá jalovica, Veľkou lyžicou**

novely: **Neprebudený, Mladé letá**

romány: **Dom v stráni, Mať volá**

**Keď báčik z Chochoľova umrie**

- Autor využíva dokonalé poznanie pomerov na slovenskom vidieku, zachytáva ***úpadok zemianstva*** (majetkový aj morálny) a ***premenu sedliaka na kupca*** – trhového obchodníka s dobrými i horšími vlastnosťami. 

- Zemiansku vrstvu reprezentuje pán **Aduš Domanický** (doma nič) a sedliacku vrstvu **Ondrej Tráva**, ktorý zanechal roľníctvo a živil sa obchodom – skupoval a predával obilie – je podnikavý, vie manipulovať s jednoduchými ľuďmi na trhu, ale dá sa oklamať Adušom. 

- ***Humoristická poviedka***, v ktorej autor poukazuje na *tragikomickosť zemianstva* – autor bol presvedčený o duchovnom i hmotnom úpadku zemianstva a o jeho neschopnosti stať sa vedúcou silou národa a národného života. 

DEJ

- **Ondrej Tráva** sa na *jarmoku v Podhradí* zoznámil s na pohľad bohatým *zemanom* **Adušom Domanickým**, ktorý sa chvastal majetkom svojho *ujčeka* – **báčika** – **kňaza v Chochoľove** a prezentoval sa ako budúci dedič tohto majetku. 

- Neskôr ho Ondrej prišiel navštíviť a videl, že Adušove reči o jeho bohatstve sú klamstvá a peniaze, ktoré prebral ako zálohu, vrátiť nemohol. *Adušov sluha* Ondrejovi poradil, aby si namiesto peňazí žiadal drevo z jaseňov, ktoré stáli pri hroboch *predkov rodu Domanických*. 

- Až nad hrobmi si Aduš uvedomil, kam až klesol – musel okradnúť ešte aj mŕtvych príbuzných. Zahanbený sľúbil, že dlžobu splatí a svoje slovo dodržal. Po čase báčik z Chochoľova zomrel a Aduš po chudobnom kňazovi nezdedil nič. 


POSTAVY

**ADUŠ DOMANICKÝ - *typický predstaviteľ upadajúcej zemianskej triedy*** - tragédia spočíva nielen v *morálnom, ale aj majetkovom úpadku* celého zemianstva - postava, ktorá je potrebná na zvýraznenie kontrastu. 

**ONDREJ TRÁVA - *predstaviteľ sedliackej triedy***, ktorý sa začal venovať podnikaniu - na rozdiel od *Aduša* ide pevne za svojím cieľom (chce zbohatnúť). 

Hlavné postavy ***kontrastujú nielen svojim postavením v spoločenskom rebríčku***, ale i vnímaním ***životných a morálnych hodnôt*** - zemianstvo v spoločenskom rebríčku bolo vždy postavené vyššie, no z morálnej a majetkovej stránky upadalo stále viac a viac. 






































**Maturitné zadanie 10**

**1. a) Definujte pojem jazykoveda. Vymenujte základné roviny jazyka. Charakterizujte** 

`         `**významovú/lexikálnu rovinu jazyka. Vysvetlite členenie slovenského národného** 

`         `**jazyka. Pomenujte základné nárečové oblasti Slovenska.**

`    `**b) Transformujte ukážku 2 do spisovnej formy jazyka. Napíšte aspoň dva príklady na** 

`         `**dialektizmy nárečovej oblasti, v ktorej žijete. V ukážke 3 vyhľadajte odborné**    

`         `**termíny a poetizmy. Vysvetlite ich význam.**   

**2. a) Vysvetlite, ako sa v epickej próze realizujú: rozprávanie, opis, úvaha.**

`         `**Špecifikujte pojmy epický čas, téma, kompozičný postup.**

`    `**b) Charakterizujte dielo B. S. Timravy: Ťapákovci, analyzujte hlavné ženské postavy**    

`       `**(využite vlastný čitateľský zážitok a  ukážku 1).**

**Ukážka 1**

**B. S. Timrava: Ťapákovci**

(úryvok)

`     `*U Ťapákov národa je veľa. Štyria bratia so ženami a deťmi, piaty, najmladší Mišo, ešte mládencom. Dievka jedna, Anča, tridsaťročná – nevydatá. Nevydala sa – je mrzáčkou. Lámka jej telo pokazila ešte za malička. Nechodí, len na dlaniach a kolenách čo sa vláči po chyži. Po driek je pekná; tvár má krásnu dosiaľ, ale nohy si vystrieť nemôže.*

`     `*Veľa ľudí je u Ťapákov... Keď sa všetci zídu, temer nestačia lavice. A keď obsadnú stôl na obed, čo len po sedem ráz začrú do misy lyžicami, už sa i vyprázdni... Ľudu dosť, ale to je chyba, že nieto hlavy v dome. Ešte kým stará gazdiná, ich mať, žila, bolo ako-tak. Ale ako ona v pominulú zimu zložila ustaté kosti do hrobu, jej pozostalí sú ako ovce bez pastiera. Otec umrel dávno – nieto, kto by viedol veľkú čeľaď. Chlapci síce sa znášajú, oni pristali, aby gazdom bol najstarší brat Paľo, ako sa i patrí; ale ženy uzhodnúť sa nemôžu. Najstaršia nevesta, Iľa, od Jablonckov braná, myslí, že jej náleží veslo, i drží ho v ruke, no z ostatných ani jedna nie je spokojná s tým, a najnespokojnejšia mrzáčka Anča peknej tváre. Ona k nenávisti popudzuje ešte i ostatné. Ona chce rozkazovať a vždy to chce, čo nechce Iľa.* 

**Ukážka 2**

` `Volo ten ker nos tre. Drotovali drotari, keď krajom vandrovali. Mali zmo krompele zo soló.


**Ukážka 3**

` `*premiéra, vesna, rým, synonymá, balada, pocel, Faun, dráma, luna, skon, žertva, rty*









**Maturitné zadanie 10 – vypracovanie**

<a name="_hlk101252003"></a>**časť 1 a**

**1. a) Definujte pojem jazykoveda. Vymenujte základné roviny jazyka. Charakterizujte** 

`         `**významovú/lexikálnu rovinu jazyka. Vysvetlite členenie slovenského národného** 

`         `**jazyka. Pomenujte základné nárečové oblasti Slovenska.**


**JAZYKOVEDA**

Jazykoveda je veda o *jazyku (lingvistika)* - skúma jednotlivé *roviny jazyka*:

1. **Štylistika** - náuka o výrazových prostriedkoch a stavbe textu.
1. **Fonetika a fonológia** - náuka o zvukovej rovine jazyka.
1. **Lexikológia** - náuka o významovej rovine jazyka.
1. **Morfológia** – náuka o gramatických tvaroch slov.
1. **Syntax** - náuka o výstavbe a štruktúre viet a vetných členov. 

**LEXIKÁLNA ROVINA JAZYKA**

**Lexikológia** (z gréckeho *lexis* – slovo a *logos* – veda)** – náuka o slovnej zásobe (lexike). 

**Slovo** (lexéma) – je skupina hlások, ktorá má svoj ***lexikálny (vecný) význam*** *(pomenúva osoby, zvieratá, veci, deje, predmety, vzťahy atď.)* a ***gramatický význam*** (v slove identifikujeme *gramatické kategórie*).

**Slovná zásoba** – súhrn všetkých slov v jazyku. Rozvíja sa vekom, vzdelaním, čítaním a komunikáciou s ľuďmi. 

1) ***aktívna*** – slová, ktorým rozumieme a ktoré používame,
1) ***pasívna*** – slová, ktorým rozumieme, ale ich nepoužívame.  

**ČLENENIE SLOVENSKÉHO NÁRODNÉHO JAZYKA** 

Národný jazyk je *znak národa* - spisovný jazyk je celonárodným jazykom.

Na území Slovenska sa vyvíjali *3 typy kultúrneho jazyka*:  

**Kultúrna západoslovenčina** - vychádza zo *západoslovenského nárečia* - vplyv *češtiny, latinčiny, nemčina a maďarčiny*. 

**Kultúrna stredoslovenčina** - vyskytuje sa v nej *samohláska ä, dvojhlásky, mäkké spoluhlásky* – *Ľudovít Štúr si ju zvolil za základ spisovnej slovenčiny.*

**Kultúrna východoslovenčina** - bola ovplyvnená *poľštinou a ukrajinčinou* - používali *krátke samohlásky dz, c za staršie ď, ť.* 

**NÁREČOVÉ OBLASTI SLOVENSKA**

NÁREČIE

- Jazyk, ktorým spontánne v príslušných sférach spoločenského života hovorí časť národného spoločenstva v ***územne presne vymedzenej oblasti.*** 
- Používa sa v ***súkromnej komunikácii*** a deklaruje sa ním ***príslušnosť k rodnému kraju*** a solidarita k rodine.
- Stáva sa aj jazykom *umeleckej literatúry* a objavuje sa aj v textoch *populárnej hudby*.

NÁREČOVÉ OBLASTI SLOVENSKA

- **Západoslovenské** *(kysucké, považské, nitrianske, myjavsko-brezovské, trenčianske, záhorácke a trnavské nárečie).*
- **Stredoslovenské** *(liptovské, oravské, hontianske, novohradské, tekovské, turčianske a gemerské nárečie).*
- **Východoslovenské** *(spišské, šarišské, zemplínske a abovské nárečie).*





























**časť 1 b**


`    `**b) Transformujte ukážku 2 do spisovnej formy jazyka. Napíšte aspoň dva príklady na** 

`         `**dialektizmy nárečovej oblasti, v ktorej žijete. V ukážke 3 vyhľadajte odborné**    

`         `**termíny a poetizmy. Vysvetlite ich význam.**   

**Ukážka 2**

*Volo ten ker nos tre. Drotovali drotari, keď krajom vandrovali. Mali zmo krompele zo soló.*

TRANSFORMÁCIA DO SPISOVNEJ FORMY JAZYKA:

*Vôl si trie nos o ten ker.*  	Dolné Považie

*Drôtovali drotári, keď krajom putovali.*  Kysuce

*Mali sme slané zemiaky.*  	Rožňavská kotlina


**Ukážka 3**

*premiéra, vesna, rým, synonymá, balada, pocel, Faun, dráma, luna, skon, žertva, rty*

ODBORNÉ TERMÍNY: 

*Premiéra -* prvé uvedenie dramatického diela.

*Rým –* zvuková zhoda slabík na konci veršov.

*Synonymá –* rovnoznačné slová, ktorých význam je zhodný.

*Balada -* epická skladba, má pochmúrny dej, rýchly spád, je plná napätia - vystupujú v nej nadprirodzené bytosti a odohrávajú sa nadprirodzené deje - záver je tragický.

*Dráma -* literárny druh, obsahuje príbeh, no nie je prítomný rozprávač  **-** dej sa realizuje prostredníctvom konania postáv a ich dialógov a monológov.

POETIZMY (básnické slová)

*vesna – jar*

*pocel – bozk*

*Faun –* boh plodnosti

*luna – mesiac*

*skon  - smrť*

*žertva – obeta*

*rty - pery*



**časť 2 a**

**2. a) Vysvetlite, ako sa v epickej próze realizujú: rozprávanie, opis, úvaha.**

`         `**Špecifikujte pojmy epický čas, téma, kompozičný postup.**

**ROZPRÁVANIE**

*Slovami podaná* alebo *napísaná* nejaká *udalosť, príbeh alebo zážitok* (odohrali sa v nejakej *časovej postupnosti*) - základný slohový postup *umeleckej literatúry*. 

**OPIS**

*Slohový útvar*, ktorý zachytáva *podstatné znaky a vlastnosti opisovanej osoby, veci, činnosti, alebo javu* (napr. opis postavy alebo prostredia).

**ÚVAHA**

V literárnom diele môže uvažovať *rozprávač* – môže vyjadrovať *názor autora alebo postavy* (napr. prostredníctvom vnútorného monológu). 

**EPICKÝ ČAS**

*Čas, ktorý plynie v literárnom diele* (tzv. rozprávací čas) - plynie omnoho 

rýchlejšie ako skutočný čas.

**TÉMA**

Predmet alebo námet, o ktorom píše autor v literárnom diele – ide o *program diela, jeho zameranie a obsah.*

**KOMPOZIČNÝ POSTUP**

Dopĺňa jednotiaci princíp výstavby: 

**Chronologický** (kronikársky) – pokojné plynutie deja – má málo dialógov – *epický príbeh sa rozvíja v časovej následnosti.* 

**Retrospektívny** (spätný) – *dej sa odvíja od konca príbehu* - autor naznačí udalosť a potom sa vráti do minulosti, aby ju objasnil.

**Reťazový** (nadväzujúci) – prudké zvraty deja, veľa dialógov a prekvapujúca pointa - autor *rozpracuje niekoľko dejových línií, ktoré sa navzájom prepletajú.*

**In medias res** – *začiatok rozprávania bez úvodu uprostred deja.* 

\* 





**časť 2 b**

`    `**b) Charakterizujte dielo B. S. Timravy: Ťapákovci, analyzujte hlavné ženské postavy**    

`       `**(využite vlastný čitateľský zážitok a  ukážku 1).**

**Božena Slančíková TIMRAVA (1867-1951)**

- Narodila sa v mnohodetnej rodine v *Polichne*. Učil ju len otec – evanjelický farár.
- Pracovala v materskej škole, nevydala sa a žila v domácnostiach príbuzných.
- Za celoživotné dielo dostala titul *národná umelkyňa* (1947). 
- Pseudonym *Timrava* si zvolila podľa studničky vo svojom rodisku. 
- Spolu so sestrou vydávala rukou písaný časopis *Halúzka (Ratolesť).* 

TVORBA

poviedky: **Ťapákovci, Za koho ísť, Skon Paľa Ročku**

novely: **Hrdinovia, Skúsenosť, Bez hrdosti**

dráma: **Páva, Prekážky**

Znaky tvorby:

- *Psychologizácia, odromantizovanie, citové rozčarovanie.*
- *Opis zložitých ženských postáv a ich vnútorného života prostredníctvom vnútorného monológu.*
- *Pravdivé zobrazenie života na dedine.* 

**ŤAPÁKOVCI**

- Stali sa ***symbolom lenivých a zaostalých ľudí** bez chuti čokoľvek v rodine a živote zmeniť.* 
- Autorka zachytila ***rozpad patriarchálnych feudálnych rodín***, ktoré žili v jednom dome a hospodárili na malom políčku, len aby sa majetok nedrobil na vyplatenie súrodencov alebo veno dcéram. 

DEJ

Rodičia **Ťapákovcov** zomreli a odvtedy nemali gazdu, ktorý by hospodárstvo riadil. Napriek tomu neprijali za gazdinú **Iľu – kráľovnú**, *ženu najstaršieho brata **Paľa**.* 

Iľa má kurz pôrodnej asistentky, avšak nevesty sú urazené, keď im povie, že ich deti sú choré, lebo nechodia vonku na slnko, ale žijú v hlinenom vlhkom dome šestnásti. Mužom sa nechce pracovať, a preto Iľa odíde na istý čas od svojho muža a bude slúžiť u učiteľov, aby mala kde bývať. Nakoniec presvedčí Paľa, aby pre ňu a ich budúcu rodinu postavil nový dom. 

V dome žije aj *invalidná sestra* **Anča – zmija** – toto pomenovanie si vyslúžila pre jazyk, ktorým do každého zabŕdala. Vie, že Iline názory sú správne, ale zo žiarlivosti ju nepodporí. Má krásnu tvár a šikovné ruky, ale pre chorobu sa nikdy nevydá a vyšíva svadobné čepce nevestám, aby sa uživila. 

POSTAVY

**Iľa** (kráľovná) - *Paľova žena*, veľmi pekná a šikovná gazdiná, no občas panovačná - túži mať dom a žiť si spokojne s *Paľom*. Bola vzdelaná, čistotná, vyvyšovala sa nad ostatnými v dome, rada rozkazovala, a preto dostala prezývku *kráľovná*. Chcela zmeniť zaostalý život *Ťapákovcov* – stala sa *symbolom pokroku* - bola babicou v obecnej službe.

**Anča** (zmija) - slobodná, ochrnutá, má peknú tvár, ale je mrzutá a nešťastná, pretože je mrzáčka. Neznáša *Iľu*, ale odlišuje sa od *Ťapákovcov* svojim talentom - vie nádherne vyšívať. Závidí všetkým ľuďom v dedine, že môžu chodiť - mala 30 rokov a túžila po láske a rodine, ale ostalo jej iba vyšívanie čepcov pre nevesty. 

**Paľo -** flegmatický, pokojný, rád vtipkuje, málo prejavuje city a nemal rád novoty - hlava rodiny *Ťapákovcov* a najstarší zo súrodencov. 





































**Maturitné zadanie 11**

**1. a) Definujte pojmy: lexikológia, slovo, slovná zásoba. Aký je rozdiel medzi aktívnou**  

`        `**a pasívnou slovnou zásobou? Ktoré profesie vyžadujú rozsiahlu individuálnu**  

`        `**slovnú zásobu a  prečo? Vysvetlite rozdiel medzi lexikálnym a gramatickým**  

`        `**významom slova. Teóriu doplňte ľubovoľným príkladom. Vymenujte aspoň 5**  

`        `**druhov slovníkov a naznačte, kedy ich možno použiť.**   

`    `**b) Uveďte, ako sa členia slová v slovnej zásobe. Povedzte k nim príklady. Opravte**  

`         `**nespisovné výrazy v ukážke 2.**

**2. a) Charakterizujte spoločenské podmienky, ktoré ovplyvnili charakter romantickej**  

`         `**literatúry. Špecifikujte myšlienkové východiská a znaky romantickej literatúry.**  

`         `**Vymenujte aspoň 5 predstaviteľov a 3 diela svetovej romantickej literatúry.**

`    `**b) Analyzujte dielo svetovej romantickej literatúry: V. Hugo - Chrám Matky Božej** 

`         `**v Paríži: žáner, miesto, čas deja, hlavné postavy, dej. Nájdite znaky romantickej** 

`         `**literatúry v tomto diele. V ukážke 1 vyhľadajte niektoré z nich.**

**Ukážka 1**

` `**V. Hugo: Chrám Matky Božej v Paríži**

` `(úryvok)

*Obrovská hlava, na ktorej sa ježili ryšavé vlasy, medzi plecami obrovský hrb, ktorého náprotivník sa črtal aj vpredu, stehná a nohy tak čudne pokrútené, že sa mohli dotýkať iba kolenami a pri pohľade spredu sa podobali dvom kosákom dotýkajúcim sa rukoväťami, chodidlá široké, ruky obludné, a pri všetkej tej obludnosti bola v ňom akási hrozná sila, šikovnosť a odvaha, ozaj zvláštna výnimka z večne platného pravidla, podľa ktorého sila tak ako krása vyplývajú z harmónie. Taký bol pápež, ktorého si blázni práve zvolili.* 

*.....*	

*Všade by to bolo bývalo dojímavé divadlo, ako táto krásna, svieža, čistá a pôvabná dievčina, sama taká slabá, tak nezištne pribehla na pomoc takému veľkému zúfalstvu, takej ošklivosti, úbohosti a zlobe! Na pranieri bol takýto výjav vznešený.*

**Ukážka 2**

*koliečkové brusle, napadla ma myšlienka zorganizovať stretko v reštike, zo školskej posilovne vychádzajú nadupaní kamoši.*











**Maturitné zadanie 11 – vypracovanie**

<a name="_hlk101252235"></a>**časť 1 a**

**1. a) Definujte pojmy: lexikológia, slovo, slovná zásoba. Aký je rozdiel medzi aktívnou**  

`        `**a pasívnou slovnou zásobou? Ktoré profesie vyžadujú rozsiahlu individuálnu**  

`        `**slovnú zásobu a prečo? Vysvetlite rozdiel medzi lexikálnym a gramatickým**  

`        `**významom slova. Teóriu doplňte ľubovoľným príkladom. Vymenujte aspoň 5**  

`        `**druhov slovníkov a naznačte, kedy ich možno použiť.**   

**LEXIKOLÓGIA**

**Lexikológia** (z gréckeho *lexis* – slovo a *logos* – veda)** – náuka o slove a slovnej zásobe (lexike). 

**SLOVO**

**Slovo** (lexéma) – je skupina hlások, ktorá má svoj ***lexikálny (vecný) význam*** *(pomenúva osoby, zvieratá, veci, deje, predmety, vzťahy atď.)* a ***gramatický význam*** (v slove identifikujeme *gramatické kategórie*).

**SLOVNÁ ZÁSOBA**

**Slovná zásoba** – súhrn všetkých slov v jazyku. Rozvíja sa vekom, vzdelaním, čítaním a komunikáciou s ľuďmi. 

1) ***aktívna*** – slová, ktorým rozumieme a ktoré používame,
1) ***pasívna*** – slová, ktorým rozumieme, ale ich nepoužívame.                                                                                                         

**SLOVNÍKY**

LEXIKOGRAFIA - *náuka o slovníkoch*:      

**Slovník slovenského jazyka** – slovná zásoba súčasnej slovenčiny.                                             

**Krátky slovník slovenského jazyka** – obsahuje 50 tisíc slov.
**Terminologické slovníky** – odborné a dvojjazyčné.
**Slovník cudzích slov
Etymologické slovníky 
Retrográdne slovníky** – podľa gramatických prípon.
**Malý synonymický slovník** 

**Malý frazeologický slovník
Poetický slovník** – umelecké prostriedky.
**Príručný slovník slovenskej výslovnosti** – ako správne vyslovovať.
**Slovník nesprávnych a správnych výrazov
Slovník slovenských nárečí**                                                          



**časť 1 b**

`    `**b) Uveďte, ako sa členia slová v slovnej zásobe. Povedzte k nim príklady. Opravte**  

`         `**nespisovné výrazy v ukážke 2.**

**ČLENENIE SLOV V SLOVNEJ ZÁSOBE**

**I.** podľa **významu:** 

1) ***jednovýznamové*** – slovo pomenúva jednu vec.
1) ***viacvýznamové*** – slovo má, okrem základného významu, i prenesený význam *(kohútik – mladý kohút, kohútik – vodovodný).*

**II.** podľa **vzťahu medzi významami slov:**

**a) homonymá** (rovnozvučné slová) – sú slová, ktoré rovnako znejú, ale majú odlišný význam – napr. *list (na strome) a list (napísaný).*

**b) synonymá** (rovnoznačné slová) – sú slová, ktoré odlišne znejú, ale majú *podobný alebo rovnaký význam*, pričom patria vždy do toho istého slovného druhu – napr. *nemoc-choroba, milý-príjemný.*

**c) antonymá** (opozitá) – sú slová s opačným významom – napr. *deň a noc, dobrý a zlý.*

**III.** podľa **zaradenosti do štýlu:** 

1) ***hovorové*** 
1) ***odborné názvy (termíny)***
1) ***básnické (knižné, poetizmy)***
1) ***kancelarizmy***
1) ***žurnalizmy (publicizmy)***

**IV.** podľa **spisovnosti:** 

1) ***spisovné***
1) ***nespisovné:***
1. ***nárečové –*** slová z teritoriálnych a zemepisných nárečí. 
1. ***slangové –*** slová istých sociálnych skupín (profesionalizmy, argot – tajná reč).



**V.** podľa **citového zafarbenia:** 

1) ***citovo zafarbené slová (expresívne)*** – vyjadrujú naše kladné *(zdrobneniny, rodinné slová, detské slová, eufemizmy – zjemňujúce slová)* alebo záporné *(pejoratíva – hanlivé slová, slová so zveličujúcim významom, vulgarizmy)* city. 
1) ***neutrálne slová –*** slová bez citového príznaku. 

**VI.** podľa **pôvodu:** 

1) ***domáce slová** (košeľa, dom).*
1) ***cudzie slová –*** slová z iných jazykov – dnes hlavne z angličtiny.
1) ***zdomácnené slová –*** slová z iných jazykov prispôsobené slovenčine *(profesor, tragédia, fotograf).*
1) ***medzinárodné slová (internacionalizmy)*** – využívajú sa v náučnom a publicistickom štýle *(substantíva, klasicizmus).* 
1) ***nezdomácnené slová –*** používajú sa v pôvodnej podobe *(pizza).*

**VII.** podľa **doby vzniku:** 

1) ***zastarané slová:***

***archaizmy –*** slová, ktoré pomenúvajú osobu, vec alebo jav, ktorý ešte existuje, ale už má nový výraz *(temnica – väznica).* 

***historizmy*** – slová, ktoré sa prestali používať preto, lebo veci a javy, ktoré označovali, zanikli *(zlatka, groš, dukát).* 

***b) neologizmy*** – sú nové slová v slovnej zásobe -nachádzajú sa hlavne medzi odbornými termínmi.


**Opravte nespisovné výrazy v ukážke 2.**


**Ukážka 2**

*koliečkové brusle, napadla ma myšlienka zorganizovať stretko v reštike, zo školskej posilovne vychádzajú nadupaní kamoši.*

***Opravené***

*kolieskové korčule, napadla mi myšlienka zorganizovať stretnutie v reštaurácii, zo školskej posilňovne vychádzajú trénovaní kamaráti.*

**časť 2 a**

**2. a) Charakterizujte spoločenské podmienky, ktoré ovplyvnili charakter romantickej**  

`         `**literatúry. Špecifikujte myšlienkové východiská a znaky romantickej literatúry.**  

`         `**Vymenujte aspoň 5 predstaviteľov a 3 diela svetovej romantickej literatúry.**

**ROMANTICKÁ LITERATÚRA**

- Romantizmus vznikol v *Anglicku*, najväčší rozvoj zaznamenal vo *Francúzsku, Nemecku a Rusku*. Jeho nástup bol ovplyvnený *priemyselnou revolúciou v Anglicku a Veľkou francúzskou revolúciou (1789).* 
- Za otca romantizmu sa pokladá *francúzsky mysliteľ a spisovateľ* **Jean Jacques Rousseau** *(19. storočie)*, ktorý žiadal *nové usporiadanie spoločnosti, zdôrazňoval návrat človeka k prírode a citovosť pokladal za základ básnickej tvorby.*
- Romantizmus bol reakciou na ***klasicizmus***, ktorý za najväčšiu hodnotu pokladal *ľudský rozum*. 
- Tento smer priniesla nová spoločenská vrstva (buržoázia), ktorá sa presadila vo *Veľkej francúzskej revolúcii –* tvrdila, že idey revolúcie *(bratstvo, rovnosť, sloboda)* a ľudské spolunažívanie sa nedajú uskutočniť iba rozumom, ale je k tomu potrebný *cit, pochopenie a tolerancia.*
- Romantizmus bol ovplyvnený filozofiou ***iracionalizmu***, ktorý *popieral vedecké, rozumové a logické poznávanie*.
- Pre obdobie romantizmu je typický ***individualizmus*** (nadraďovanie jednotlivca nad spoločnosť) a ***subjektivizmus*** (zdôrazňuje sa úloha jednotlivca a vlastný pohľad na veci okolo neho).  

ZNAKY 

- ***Rozpor medzi snom, túžbou a realitou*** - v popredí konania postáv aj myslenia autora je **cit**. 

- Postavy sú ***idealizované***, často sú to ľudia z *nižších spoločenských vrstiev* (žobráci, bezdomovci, zbojníci). 

- Hrdina je *autoštylizáciou autora* - je ***výnimočný, obdarený citom a vášňami***.

- Začala upadať viera v rozum - zdôrazňuje sa ***subjektívnosť, cit**, obrazotvornosť, schopnosť vcítiť sa, fantázia a spontánnosť.*

- Dôležitá je sila *prírody, mystika, exotika a **harmónia kontr**astu* (zločinnosť a nevinnosť, ohyzdnosť a krása).

- Záujem o ***historickú tematiku*** - literatúra zobrazuje *ideálny svet a uniká z reality do minulosti.*

- *Nediferencovaný jazyk* (rovnako rozpráva žobrák aj kráľ) a *žánrový synkretizmus* (prelínajú sa žánre) - vzorom sa stáva ***ľudová slovesnosť***.

- ***Dej končí tragicky*** – smrťou hlavného hrdinu, ktorý túži po plnosti života a lásky a v zápase o uskutočnenie svojho ideálu hynie.

- Do deja často vstupuje *náhoda a nepredvídaná okolnosť* - situácie v dielach sú výnimočné.


**Vymenujte aspoň 5 predstaviteľov a 3 diela svetovej romantickej literatúry.**


Nemecká literatúra: **Johann Wolfgang Goethe - Utrpenie mladého Werthera.**

Francúzska literatúra: **Victor Hugo – Chrám Matky Božej v Paríži.**

Ruská literatúra: **Alexander Sergejevič Puškin -  Kapitánova dcéra.**

Česká literatúra: **Karel Hynek Mácha *-* Máj.**

Anglická literatúra: **George Gordon Byron - Childe Haroldova púť.** 

Poľská literatúra: **Adam Mickiewicz.**

Maďarská literatúra: **Šándor Petőfi.** 
























**časť 2 b**

`    `**b) Analyzujte dielo svetovej romantickej literatúry: V. Hugo - Chrám Matky Božej** 

`         `**v Paríži: žáner, miesto, čas deja, hlavné postavy, dej. Nájdite znaky romantickej** 

`         `**literatúry v tomto diele. V ukážke 1 vyhľadajte niektoré z nich.**

**Victor HUGO** (1802-1885)

- *Francúzsky básnik, prozaik, dramatik, esejista a člen Francúzskej akadémie.*

- Bol synom dôstojníka *napoleonskej armády* a po štúdiu na vojenskej škole sa naplno venoval literatúre, publicistickej činnosti a politike.

- Po nástupe *Napoleona III.* emigroval do *Veľkej Británie*, odkiaľ kritizoval jeho politiku a po jeho páde sa vrátil. Pochovali ho v *Panteóne v Paríži*.

- DIELA: romány **Chrám Matky Božej v Paríži, Bedári**, dráma **Cromwell**, básne **Ódy.**

  **CHRÁM MATKY BOŽEJ V PARÍŽI**

- Dej historického románu je chronologickým kompozičným postupom s retrospektívnymi návratmi (napr. pri charakteristike postáv) zasadený do 15. storočia a ***prostredia parížskeho chrámu Notre Dame***.
- Román ma typické ***romantické znaky***: *rozpor medzi snom a skutočnosťou, protiklady, idealizácia postáv, tragické scény, hlavnou postavou je človek vyčlenený zo spoločnosti.*
- Využíva prvky: ***on-rozprávanie, vševediaci rozprávač, chronologický kompozičný postup*** – hlavnú dejovú líniu tvorí príbeh 4 postáv – *Quasimoda, Clauda Frolla, Esmeraldy a Phoeba* – v odbočeniach sa dozvedáme o predchádzajúcom živote postáv, kým sa ich osudy nepreťali (***retrospektívny kompozičný postup***).
- Dej je postavený na ***kontrastoch*** – na jednej strane je *bieda a hrdinstvo ľudu* a na druhej strane je *sebectvo aristokracie a duchovenstva.*
- ***Postavy sú kontrastné*** nielen voči inej postave *(Quasimodo – škaredý, Esmeralda – pekná, Frollo – zlý, Esmeralda – dobrá)*, ale vytvárajú kontrast aj sami sebe. 
- Pôvod viacerých postáv je zahmlený, osudovo sa stretávajú alebo sú k sebe priťahované. 
- Román je kompozične členený na ***dve časti*** – každá časť sa delí na jednotlivé knihy s kapitolami – *názvy kapitol predstavujú hlavnú myšlienku kapitoly*, nachádza sa v nich meno postavy a jej charakteristická vlastnosť – názvom býva aj latinský výrok súvisiaci s obsahom kapitoly. 
- Vo významovom pláne diela má dôležité miesto aj filozofická línia osvetľujúce pomery v stredovekom Paríži 15. storočia, ktorá je súčasne alegóriou na pomery autorovej súčasnosti (19. storočie). 
- V románe sú podrobné opisy deja a na zvýšenie autenticity autor využíva prítomný čas aj na vyjadrenie minulých dejov (***historický prézent***). 
- Dejom nás, okrem rozprávača, sprevádza aj chudobný študent **Pierre Gringoire**, ktorý je prítomný v celom diele – v skutočnosti je to historická postava (francúzsky spisovateľ).

ZNAKY ROMANTIZMU

- *Vyhrotené city a vášne.*
- *Romantická atmosféra: únos, pokus o vraždu.*
- *Túžba po nedosiahnuteľnom, nešťastná láska.*
- *Jedinečné historické prostredie.*
- *Rôznorodosť prostredia (chrám – obydlia spodiny).*
- *Kontrastné spracovanie spoločenských vrstiev.*
- *Démonickosť postavy (hyperbolizácia).*

POSTAVY

**Esmeralda**

- Vychovali ju ***Cigáni***, ale nie je *Cigánka*, lebo ju vymenili za znetvorené dieťa parížskej dievčine ***Chudôbke***, z ktorej sa po strate dieťaťa stala bláznivá žena, ktorá mnoho ráz pokrikovala z klietky hanby po *Esmeralde*, v ktorej na konci života spoznáva vlastnú ukradnutú dcéru. 
- Je krásna a hlboko mravná, ale žije uprostred najhoršej spoločnosti, ktorá sa na morálku nepotrpí. 
- Je priťahovaná osudovou láskou k *Phoebovi*, ktorý ju ale nemá rád.

**Quasimodo**

- Pohodené dieťa, ktoré našli v kostole.
- Škaredý výzorom a znetvorený fyzicky, ale schopný ušľachtilého citu, obety a má cit pre spravodlivosť. 
- Jeho cit k *Esmeralde* je výlučný – miluje niekoho po prvýkrát a naposledy – je jej bezvýhradne oddaný – je šťastný, že ľúbi, nemusí byť milovaný. 

**Phoebus**

- Urastený a krásny tvárou, ale prázdny duchom a slabošskej povahy. 
- Je vypočítavý, nezastane sa *Esmeraldy* a nezachráni jej tým život len preto, že by pred vznešenejšou spoločnosťou musel priznať styky s *Cigánkou*.

**Frollo**

- Kňaz očarovaný krásou *Esmeraldy*, ktorý sa dopustí zločinu. 
- Po nociach sa venuje alchymistickým pokusom, čo je proti cirkvi.
- V mladosti mal dobré stránky – bol dobrým a múdrym študentom a postaral sa o pohodené dieťa. 

DEJ

- V úvode rozprávač spomína, ako pred niekoľkými rokmi objavil v *Chráme Matky Božej v Paríži* na stene rukou vyryté grécke slovo *ananké (osud)* a upútalo ho natoľko, že o ňom napísal knihu – úvod je datovaný do roku *1831* a dozvedáme sa, že to slovo napísal *kňaz Frollo.* 
- Je *Sviatok bláznov* – súťaž o najstrašnejšiu grimasu, ktorú vyhráva znetvorený **Quasimodo**, *zvonár v Notre Dame v Paríži*. Po uliciach sa potuluje veľa ľudí a kňaz **Frollo** pokrikuje po krásnej *Cigánke* **Esmeralde**, ktorá vystupuje s cvičenou kozičkou. 
- Študent a dramatik **Pierre Gringoire** sa potuluje po Paríži a je svedkom pokusu o únos *Esmeraldy*, ktorú zachráni krásny kapitán **Phoebus**. Únoscovia boli *Frollo a Quasimodo*, ale chytia iba zvonára. 
- *Quasimodo* je na pranieri, ľudia sa mu posmievajú, *Esmeralda* sa však nad ním zľutuje a podá mu vodu. On k nej pocíti vďačnosť, lásku a oddanosť. 
- *Esmeralda* má schôdzku v pochybnej krčme s kapitánom, kde príde žiarlivý *Frollo* a pokúsi sa kapitána zabiť dýkou. Kapitán prežije, ale *Esmeraldu* obvinia z vraždy a uväznia. 
- *Quasimodo* ju unesie a ukryje v chráme, *Frollo* však zariadi, že ho musí opustiť a tak ju opäť uväznia, pričom kapitán nejde svedčiť v jej prospech. 
- *Esmeralda* je v cele spolu s bláznivou **Chudôbkou**, ktorá v nej, podľa talizmanu, spozná svoje stratené dieťa.
- *Esmeraldu* obesia a na popravu sa díva z veže *Frollo*, ktorý sa smeje, keď dievčina umiera a tak ho *Quasimodo* zhodí do priepasti. Potom ukradne *Esmeraldino* telo a zanesie ho do hrobky, kde po dvoch rokoch nájdu dve kostry. 















**Maturitné zadanie 12**

**1. a) Charakterizujte opis, vymenujte jeho znaky, vysvetlite rozdiel medzi statickým      a dynamickým, subjektívnym a objektívnym opisom.**

`     `**b) Uveďte znaky charakteristiky, vysvetlite pojmy a povedzte k nim príklad: autocharakteristika, karikatúra, priama a nepriama charakteristika. Aký druh charakteristiky je použitý v ukážke 1 a prečo?**  

`          `**Zoštylizujte krátku autocharakteristiku (5-6viet), ktorá bude porovnávacím opisom.**
**


**2. a) Porovnajte romantizmus a realizmus ako literárne zobrazovacie metódy z hľadiska filozofického, umeleckého a historického vývoja.**

`    `**b) Charakterizujte cyklus Ľudská komédia: postavy, metódu, dielo zaraďte do literárneho obdobia, vymenujte najznámejšie romány v nej.**

`         `**Analyzujte dielo Otec Goriot: žáner, postavy, kompozíciu – čím sa začína, čím končí dielo, akú úlohu plní v diele opis. Charakterizujte hlavné postavy. Aké typy postáv sú v nich vytvorené? Vysvetlite hlavnú myšlienku v ukážke 1, tvrdenie dokážte citovaním.**
**



**Ukážka 1**

**Honoré de Balzac: Otec Goriot** 

(úryvok)

*„Ach, keby som bol bohatý, keby som si bol nechal majetok, keby som im ho nebol dal, to by tu boli, oblizovali by mi líca svojimi bozkami. Býval by som v paláci, mal by som krásne izby, sluhov, teplo; a ony by sa rozplývali v slzách aj so svojimi mužmi a deťmi. To všetko by som mal. Ale takto nič. Za peniaze je všetko, ešte aj dcéry. Ó, kdeže sú moje peniaze? Keby som mal zanechať poklady, balili by ma do obkladov, starali by sa o mňa; počul by som ich, vídal by som ich. Ach, moje drahé dieťa, moje jediné dieťa, moja opustenosť a bieda sú mi milšie! Keď je bedár milovaný, aspoň je isté, že ho naozaj ľúbia. Nie, chcel by som byť bohatý, to by som ich videl. Namojveru, ktohovie? Obe majú srdce z kameňa. Priveľmi som ich ľúbil, aby ony aspoň trochu ľúbili mňa.“*	












**Maturitné zadanie 12 – vypracovanie**

<a name="_hlk101252616"></a>**časť 1 a**

**1. a) Charakterizujte opis, vymenujte jeho znaky, vysvetlite rozdiel medzi statickým      a dynamickým, subjektívnym a objektívnym opisom.**

**OPIS**

- Zameriava sa na ***vymenúvanie vlastností osôb, predmetov, javov a činností***.

- Rozoznáva ***podstatné znaky a usporadúva ich podľa dôležitosti***.

- Všetky druhy opisu sa členia na ***úvod, jadro a záver***.

ZNAKY OPISU

- Opis je založený na *cieľavedomom pozorovaní a následnom vymenúvaní základných znakov predmetov, osoby alebo javu*.

- Úlohou je vystihnúť opisovaný objekt ako *celok* a zároveň jeho *jednotlivé časti, ich vlastnosti a vzájomné vzťahy.*

- Je to *vypočítavanie vlastností* ***(enumerácia).***

- Pri opise akéhokoľvek predmetu je dôležité rozpoznať jeho *podstatné znaky a vlastnosti, usporiadať ich podľa dôležitosti a vytvoriť si logický postup opisovania*. 

- Používajú sa hlavne ***menné slovné druhy*** *(podstatné mená, prídavné mená, zámená)* a ***viacnásobné vetné členy.***

*Podľa povahy opisného predmetu*:

1) **Statický** opis
- Opisuje statické predmety, neživé veci, ale aj osoby (zvyčajne je to *odborný opis*, v umeleckej literatúre *opis osoby* alebo *prostredia*), využíva veľa podstatných a prídavných mien. 
1) **Dynamický** opis
- Dynamizuje sa predovšetkým väčším počtom slovies a využitím personifikácie a metafory (zvyčajne je to *umelecký opis* alebo *opis pracovného postupu, opis činnosti, opis objektu v pohybe*). 

- Autor vymenúva v logickej časovej a príčinnej následnosti jednotlivé úkony, ktoré treba vykonať pri realizácii istého cieľa. 

*Podľa postoja autora:*

1) **Objektívny opis** 
- Zachytenie znakov a vlastností opisovaného predmetu. 
- Nevyslovuje sa vlastné hodnotiace stanovisko, pričom objektívnosť sa dosahuje výberom *neutrálnych jazykových prostriedkov*, ktoré sú zrozumiteľné pre všetkých a nedávajú možnosť rozličnej interpretácii.
- Využíva sa v *náučnom opise (vedecké práce, návody na použitie a pod.) a pri administratívnej charakteristike (posudok, opis hľadanej osoby, zákon).* 

1) **Subjektívny opis** 

- Autor uplatňuje svoje hľadisko a zámer, prináša svoje hodnotenie a zapája fantáziu. 
- Využíva *expresívne jazykové prostriedky.*
- Uplatňuje sa najmä v *umeleckej literatúre (umelecký opis),* ale aj v *masmediálnej komunikácii (reklama, reportáž, recenzia na výrobok).* 




























**časť 1 b**

`     `**b) Uveďte znaky charakteristiky, vysvetlite pojmy a povedzte k nim príklad: autocharakteristika, karikatúra, priama a nepriama charakteristika. Aký druh charakteristiky je použitý v ukážke 1 a prečo?**  

`          `**Zoštylizujte krátku autocharakteristiku (5-6viet), ktorá bude porovnávacím opisom.**

**CHARAKTERISTIKA**

- Z gréckeho slova *charakter (vryté znamenie)* - druh opisu, ktorý zachytáva ***základné a typické znaky osoby*** – *telesné a povahové vlastnosti, záujmy a schopnosti.*

- ***Enumerácia*** (výpočet) *vlastností osoby vo vzťahu k sebe, obdobiu, práci, ostatným ľuďom a prostrediu.*

- ***Komplexná charakteristika osoby*** (vlastnosti človeka z viacerých uhlov pohľadu) - zachytáva *kladné i záporné stránky osoby.*

- Využíva predovšetkým *prídavné mená, príslovky, vety s viacnásobným vetným členom, citovo zafarbené slová, synonymá a antonymá.*

DRUHY 

***Vonkajšia* -** opis *postavy, tváre, chôdze a oblečenia.*

***Vnútorná* -** opis *morálnych a povahových vlastností, záujmov, rodiny, prostredia a vzťahov.*

***Priama*** – priamo *vymenúva vlastnosti osoby*. 

***Nepriama*** – *vlastnosť osoby vyplýva z jej konania.* 

***Individuálna*** – charakteristika *jednej osoby* – zachytáva vlastnosti jednotlivca.

***Skupinová*** – charakteristika *viacerých osôb alebo kolektívu* *(skupina, trieda, národ).*

***Objektívna* –** autor *nezainteresovane vymenúva vlastnosti osoby*.

***Subjektívna* –** autor *vlastnosti aj hodnotí*.

***Porovnávacia*** – *vlastnosti jednej osoby porovnávame s vlastnosťami druhej osoby.* 

***Umelecká*** – autor opisuje osobu zo svojho pohľadu a *subjektívne hodnotí jej vlastnosti a správanie.* 

***Administratívna*** – *posudok* – autor, bez zaujatia, *objektívne opisuje kladné a záporné vlastnosti osoby (pracovníka, študenta).*

***Autocharakteristika*** - zachytenie *typických vlastností* *autora textu*.[](http://referaty.atlas.sk "ATLAS.SK – Môj svet internetu")

***Karikatúra*** – *úmyselne skreslené a prehnané zobrazenie osoby alebo javu.* 

**časť 2 a**

**2. a) Porovnajte romantizmus a realizmus ako literárne zobrazovacie metódy z hľadiska filozofického, umeleckého a historického vývoja.**

**ROMANTIZMUS**

- Za otca romantizmu sa pokladá *francúzsky mysliteľ a spisovateľ* **Jean Jacques Rousseau** *(19. storočie)*, ktorý žiadal *nové usporiadanie spoločnosti, zdôrazňoval návrat človeka k prírode a citovosť pokladal za základ básnickej tvorby.*
- Romantizmus bol reakciou na ***klasicizmus***, ktorý za najväčšiu hodnotu pokladal *ľudský rozum*. 
- Tento smer priniesla nová spoločenská vrstva (buržoázia), ktorá sa presadila vo *Veľkej francúzskej revolúcii –* tvrdila, že idey revolúcie *(bratstvo, rovnosť, sloboda)* a ľudské spolunažívanie sa nedajú uskutočniť iba rozumom, ale je k tomu potrebný *cit, pochopenie a tolerancia.*
- Romantizmus bol ovplyvnený filozofiou ***iracionalizmu***, ktorý *popieral vedecké, rozumové a logické poznávanie*.

**REALIZMUS**

- Časovo je vyčlenený od *polovice 19. storočia* do *začiatku 20. storočia.* 
- **Zmysel pre skutočnosť** - filozofický smer **pozitivizmus** a zakladateľ *Auguste Comte.*
- Zdôrazňovala ***objektívne poznanie skutočnosti*** - za skutočné sa pokladalo to, čo sa dalo overiť *zmyslami a skúsenosťami*.
- Spisovatelia sa snažili ***objektívne zobraziť reálny život, ľudské vzťahy a charaktery.***
- Literatúra zobrazovala ***obyčajného človeka všetkých spoločenských vrstiev v prostredí, v ktorom žije.***
- Zobrazovali sa ***nedostatky spoločnosti***, pričom sa využívala aj *irónia a satira.*

**Porovnanie romantizmu a realizmu**

ROMANTIZMUS

- Pre romantického spisovateľa mala záväzný význam ***predstavivosť a fantázia***.

- Romantický autor stavia proti prízemnosti života buržoáznej spoločnosti ***veľkolepú minulosť*** či hmlistú budúcnosť.  

- Vzdor romantického hrdinu je ***individuálny*** – je *osamotený, výnimočný, končí často tragicky.*

- Pre romantizmus je charakteristická **poézia - *rozpor medzi snom a skutočnosťou*** – dôležitá je ***lyrická časť*** - *emocionálnosť, cit, individualita*.

REALIZMUS

- Pre realistického autora bolo rozhodujúce ***zobrazenie všedného života na základne vlastnej skúsenosti.***

- Realista zobrazuje ***súčasnosť***, vplyv kapitalizmu na ľudské vzťahy a charaktery, krutý a násilný zákon peňazí.

- ***Hrdina realizmu je z každej spoločenskej vrstvy*** - je súčasťou spoločnosti a vyrastá z konkrétneho spoločenského prostredia. 

- Dôležitá je ***epická časť***- väzba medzi spoločenským a osobným - protirečenia v spoločnosti.





































**časť 2 b**

`    `**b) Charakterizujte cyklus Ľudská komédia: postavy, metódu, dielo zaraďte do literárneho obdobia, vymenujte najznámejšie romány v nej.**

`         `**Analyzujte dielo Otec Goriot: žáner, postavy, kompozíciu – čím sa začína, čím končí dielo, akú úlohu plní v diele opis. Charakterizujte hlavné postavy. Aké typy postáv sú v nich vytvorené? Vysvetlite hlavnú myšlienku v ukážke 1, tvrdenie dokážte citovaním.**

**Honoré de BALZAC  (1799-1850)**

- Bol synom dôstojníka napoleonskej armády, ktorý si meno *Balssa* zmenil na *Balzac*.
- Motivácia zbohatnúť a získať umelecké uznanie ho priviedla z rodného mesta *Tours* do *Paríža* s cieľom dosiahnuť písaním slávu. 
- Prvé romány nemali úspech a bankrotom skončila aj jeho vydavateľská činnosť – až na začiatku 30. rokov 19. storočia odštartoval cyklus úspešných a umelecky kvalitných diel, ktoré z neho urobili jedného z najvýraznejších predstaviteľov ***realistického románu s kritickým zameraním***. 
- Preslávil sa cyklom 97 románov s názvom **Ľudská komédia** *(Štúdie mravov, Filozofické štúdie, Analytické štúdie)* – cieľom bolo pravdivo ukázať francúzsku spoločnosť 19. storočia po každej stránke – najvýznamnejšie romány: **Otec Goriot, Sesternica Beta, Bratranec Pons, Lesk a bieda kurtizán, Stratené ilúzie, Šagrénová koža, Eugénia Grandetová.** 
- Obohatil svetovú literatúru o postavy (predstavujú všetky spoločenské vrstvy), ktorých je viac ako 2 500 a ktoré prestupujú z románu do románu – tzv. ***migrujúce postavy.*** 
- **Typizácia** - zobrazenie rôznych charakterov postáv - ***opisy ako súčasť deja***.

**OTEC GORIOT**

Spoločenský román **Otec Goriot** patrí do *Štúdií mravov:*

- Zachytáva **chorobnú lásku otca k dcéram**.
- Zobrazuje **úpadok citov**, ktoré sú vnímané ako slabosť – **prioritou sú peniaze a moc.**
- Zobrazuje **sociálnu situáciu Francúzska**, vykresľuje **prostredie a morálku francúzskej spoločnosti.**
- **Vševediaci rozprávač** – pozná všetky postavy, ich myslenie a konanie, ale do deja nezasahuje a zachováva si odstup. 
- **Retrospektívny kompozičný postup** – dej sa odvíja od konca príbehu v troch líniách: 
1. ***hlavné postavy***: *Otec Goriot – Rastignac – Vautrin.*
1. ***mesto*** – život jednotlivých spoločenských vrstiev v typizovaných štvrtiach.
1. ***veda*** – úroveň poznania medicíny.
- Skladá sa zo **4 kapitol**, dodržiava chronologickú kompozíciu, ale o minulosti Goriota sa dozvedáme retrospektívnymi pohľadmi. 
- V úvode autor presviedča čitateľa, že ide o pravdivú históriu – *podrobne mu predstavuje prostredie penziónu a mesta, ktoré vytvárajú obraz francúzskej spoločnosti* – čím je človek chudobnejší, tým býva na vyššom poschodí penziónu. 
- Každá predstavená štvrť v Paríži predstavuje jednu spoločenskú vrstvu – napr. *Saint-Germaine – šľachta, Latinská štvrť – chudoba, študenti.* 
- Záver tvorí *5 dramatických dní*, počas ktorých sme svedkami dvoch úmrtí – ***fyzického Goriotovho a morálneho Rastignacovho.*** 

POSTAVY

**Otec Goriot**

- Prišiel do penziónu a predtým sa musel vzdať svojich obchodov, lebo dcéry vydal za šľachticov. 
- Staršia **Anastázia** je ženou chudobného šľachtica **de Restaud** a mladšia **Delfína** je ženou skúpeho bankára **Nucingena**, ktorý si šľachtický titul kúpil. 
- Tieto manželstvá sú vlastne finančnými transakciami, každý si žije ako chce, ale nesmie vyvolať škandál a dostať sa do rečí. 
- *Otec Goriot* dcéry finančne podporuje, od smrti matky sa im snaží splniť každé prianie, zachraňuje ich pred škandálmi a podporuje dokonca aj ich milencov. 
- Keď už nemá nič, z prízemia penziónu sa dostal až do podkrovnej izbičky vedľa chudobných študentov. 
- Ochorie, nemá na lieky, dostane porážku a zomiera celkom opustený. Jeho mladý sused **Eugéne de Rastignac**, milenec jeho dcéry *Delfíny*, organizuje pohreb, ktorý nemá čím zaplatiť. Dcéry pošlú prázdne koče so zatiahnutými závesmi – mali niečo dôležitejšie než otcov pohreb...

**Eugéne de Rastignac**

- Je postupne sa meniaca postava – prichádza do *Paríža* chudobný, ale s kontaktom na vyššiu vrstvu, kde sa spolieha na sesternicu, ktorá má významné postavenie v parížskej spoločnosti.
- Pochopí, že nemá šancu uspieť, ak sa mu neotvoria dvere parížskych salónov a najlepšie je sa tam dostať s vplyvnou milenkou z vyššej spoločnosti. Najprv sa zaujíma o *Anastáziu*, a keď neuspel, tak získal *Delfínu.* 
- Prijíma ponaučenia od **Vautrina**, bývalého trestanca, ktorý tiež žije v penzióne a na jeho odporúčanie si všíma i mladú šľachtičnú **Viktorine**, ktorá je perspektívna dedička.
- Ubytuje sa v byte, ktorý zariadila dcéra za otcove posledné peniaze a postará sa o *otca Goriota*, ktorý je na smrteľnej posteli. 
- Na konci diela sa rozhodne presadiť v parížskej spoločnosti za každú cenu.

**Vautrin**

- Skrýva sa v penzióne pod cudzím menom a láka *Eugéna* na zločiny – inscenuje súboj s bratom slečny *Viktorine*, ktorú by rád videl ako *Eugénovu* nevestu.
- Spoznajú ho a zatknú – bude vystupovať aj v románoch ***Stratené ilúzie*** a ***Lesk a bieda kurtizán***. 
- Skúsený a prefíkaný trestanec, ktorý si osvojuje zákony spoločnosti vo svoj prospech, pričom sa drží zásady, že chladnokrvnosť je cieľom k úspechu.
- Pomáha *Rastignacovi* dostať sa do vyššej spoločnosti. 

**Pani Vauquerová**

- Jej penzión je ***symbolom rozvrstvenia francúzskej spoločnosti od šľachty cez buržoáziu až k zločincovi.*** 
- Čím vyššie *otec Goriot* postupuje v budove penziónu, tým je chudobnejší, a tým nižšie sa sociálne zaradí – postupuje zo slnečného prízemia s dverami do záhrad až do podkrovia. 
- *Pani Vauquerová* spočiatku dúfala, kým bol *otec Goriot* ešte bohatý, že sa stane *madame Goriotovou*. Plán jej však nevyšiel a o, neskôr chudobného, *Goriota* už nemala záujem. 



















**Maturitné zadanie 13**

<a name="_hlk100909088"></a>**1. a) Vlastnými slovami charakterizujte úvahu ako slohový útvar (funkcia, obsah, znaky, slovná zásoba, vetná stavba, kompozícia). Vymenujte jazykové štýly a žánre, v ktorých sa uplatňuje úvahový slohový postup.**

`    `**b) Pomenujte v ukážke 2 použitý jazykový štýl, slohový postup. Aké slová a vety v nej prevládajú? Prečo? Nájdite príklady. Vypracujte z nej konspekt, v ktorom bude aspoň 5 znakov úvahy.**

**2. a) Stručne priblížte životné osudy Martina Kukučína, zaraďte ho ako spisovateľa do literárneho obdobia.**

`     `**b) Analyzujte dielo Martina Kukučína Dom v stráni: žáner, miesto, čas deja, charakterizujte hlavné postavy, prerozprávajte príbeh. Zaraďte dielo do literárneho obdobia. Vysvetlite, ako sa rieši hlavný problém románu a prečo. Svoje tvrdenie dokážte citovaním.**


**Ukážka 1**

**M. Kukučín: Dom v stráni** 

(úryvok)

`     `*Ona vie, že Katica je jeho snúbenica, mať jej povedala alebo kto iný, a ona sa usiluje zaobchodiť s ňou ako so seberovnou...*

`     `*No seberovné nikdy ony nebudú! Nemožno! Ona má vrodenú nežnosť i vznešenosť v pohyboch a vystupovaní, v pohľade i každom slove. Katica je pekná, možno i nádherná težačka – ale len težačka. Ona to nezatají nikdy, a čo by sa ako vyobliekala. Až teraz vidno, čo znamená rod, pôvod, výchova...*

**Ukážka 2**

*V úvahe sa spravidla nepoužívajú úzke odborné termíny a iba v malej miere fakty a čísla, v úvahe sa poukazuje a upozorňuje na vzťahy vecí a javov, takže  dôraz jej výpovede nie je na dokumente, na exaktnom údaji, ale mimo nich. Lexika je teda všeobecná. So zreteľom na subjektívnosť úvahy sa tu predpokladá relatívne vyššie percento atribútov mien a slovies a vyššie percento modálnych slov. V úsilí stimulovať čitateľa autor úvahy používa aj niektoré rétoricko-patetické spôsoby, ktorými hyperbolizuje svoje závery. Úvaha na rozdiel od čisto rétorických textov je myšlienkovo hlbšia, a preto jej lexika je spontánnejšia, menej vyberaná ako v rečníckych prejavoch.*

`                                                                                                                               `*(Jozef Mistrík)*







**Maturitné zadanie 13 – vypracovanie**

**časť 1 a**

**1. a) Vlastnými slovami charakterizujte úvahu ako slohový útvar (funkcia, obsah, znaky, slovná zásoba, vetná stavba, kompozícia). Vymenujte jazykové štýly a žánre, v ktorých sa uplatňuje úvahový slohový postup.**

**ÚVAHA**

- Usiluje sa zachytiť vzťahy medzi analyzovanými faktmi a javmi, ale posudzuje ich nie z objektívneho, ale zo **subjektívneho** hľadiska. 
- Autor si vyberá ***výrazové prostriedky rečníckeho štýlu*** (*rečnícka otázka a odpoveď na ňu, zvolanie, neukončená veta* a pod.) tak, aby na seba upozornil ***novým pohľadom na danú tému***.
- Vyjadruje sa k téme, ktorá je už ***dostatočne známa širšiemu okruhu ľudí*** a je zároveň pre nich príťažlivá. 
- Využíva často **citát** (doslovná reprodukcia prehovoru iného človeka) a **parafrázu** (vyjadrenie myšlienky iného človeka inými slovami). 
- Prejavuje sa v nej *úroveň myslenia, zrelosť autora, jeho pohľad na svet, vzdelanie a skúsenosti.* 

- Vyskytuje sa v ***opise, charakteristike, rozprávaní a výklade***. 

ZNAKY

- Slohový útvar, v ktorom sa autor ***zamýšľa nad určitými problémami alebo javmi***. 

- Vychádza z ***konkrétnych faktov***, ktoré rešpektuje a hodnotí a zaoberá sa *príčinnými a podmienkovými vzťahmi.* 

- *Nepoúča a neponúka nové poznatky*, iba sa nad nimi zamýšľa a ***vyvodzuje isté všeobecné závery.*** 

- Autor *nerieši daný problém a je na čitateľovi, aby ho doriešil sám.* 

- Niekedy je úvaha *apelatívna* - autor čitateľa vyzýva nielen k *zamysleniu, ale aj k činom.*                      

SLOVNÁ ZÁSOBA

- Základom je *správna voľba hodnotiacich výrazov a prídavných mien*. 

- *Podstatné mená* majú úlohu *pomenovania a hodnotiacu úlohu* (majú ju aj *slovesá*).                                            

- Úvaha je založená na *uvažovaní a premýšľaní*, a preto musí klásť veľké nároky na ***presné vyjadrovanie.*** 

- Úvaha musí dokázať *javy a problémy pomenovať, rozlišovať ich a vystihnúť charakteristické znaky.* 

VETNÁ STAVBA

- Základom je *správne a presné vyjadrenie príčinných vzťahov a logických súvetí.*

- Používajú sa *priraďovacie súvetia, dôvodové, podmienkové, účelové, prípustkové a dôsledkové vety.* 

- *Presnosť a znalosť termínov* je relatívna, pretože autor sa *nepohybuje vo svete faktov, ale vo svete možností.* 

- Autor sa snaží udržiavať kontakt s čitateľom, preto používa ***všetky typy viet***: *oznamovacie, opytovacie a rozkazovacie.* 

- Využívajú sa ***rečnícke otázky***, ktorými sa autor obracia k čitateľovi - na tieto otázky čitateľ nečaká odpoveď, ale vedú ho k *zamysleniu*, pôsobia na jeho *svedomie, myslenie i konanie*. 

KOMPOZÍCIA

- ***Úvod*** - *vychádza z určitých faktov, ktoré pomenúvajú všeobecný problém* - na začiatku úvahy môže byť *otázka*.                                                  
- ***Jadro*** - *rozoberá a vysvetľuje fakty, ktoré pisateľ hodnotí a zaujíma k nim svoj postoj.* 

- ***Záver*** - pisateľ *dokazuje tvrdenie, argumentuje, vyvodzuje závery alebo necháva problém otvorený.*     
- ***Motto*** - podnet k úvahe, môže byť aj *nadpisom (verš, výrok, citát, aforizmus, myšlienka).* 

- **Odseky** – vytvárajú sa podľa *myšlienkových a obsahových častí*.
- **Veta** – je pestrá, autor veľakrát opakuje za sebou *krátke vety*, aby zrytmizoval text, mení dĺžku vety, nevyužíva často komplikované zložené súvetia a polovetné konštrukcie.








**Vymenujte jazykové štýly a žánre, v ktorých sa uplatňuje úvahový slohový postup.**


**Úvahový slohový postup** sa uplatňuje v nasledovných *štýloch a žánroch*: 

**a) publicistickom** *(komentár, úvodník, recenzia),*

**b) umeleckom** *(pásmo postáv, monológ, reflexia, reč rozprávača),*

**c) odbornom** *(recenzia, esej).*
\*

\*


**časť 1 b**

`    `**b) Pomenujte v ukážke 2 použitý jazykový štýl, slohový postup. Aké slová a vety v nej prevládajú? Prečo? Nájdite príklady. Vypracujte z nej konspekt, v ktorom bude aspoň 5 znakov úvahy.**



V *ukážke 2* je použitý ***odborný štýl*** a ***výkladový slohový postup.***



V *ukážke 2* nachádzame: 


***termíny** (subjektívnosť, rétoricko-patetické spôsoby)*

***odborné slová** (index, lexika)*

***cudzie slová** (atribúty, relatívne)*

***argumenty a pasívne tvary slovies** (poukazuje sa, predpokladá sa)*

***dlhé rozvité vety súvetia** –* ich úlohou je vysvetľovať a objasňovať                














**časť 2 a**

**2. a) Stručne priblížte životné osudy Martina Kukučína, zaraďte ho ako spisovateľa do literárneho obdobia.**

**Martin KUKUČÍN (1860-1928)**

- Pochádza z *Jasenovej na Orave*, najprv absolvoval učiteľský ústav a pracoval ako učiteľ, neskôr študoval v *Prahe* medicínu a ako lekár pôsobil v *Chorvátsku a v Latinskej Amerike.* Pochovaný je v *Martine*. 

- Vo svojich dielach *zobrazuje život jednoduchého ľudu* - zameriava sa na *kladné*, ale aj *záporné* vlastnosti ľudu. 

- Zaraďujeme ho do ***1. vlny slovenského literárneho realizmu.*** 

TVORBA

poviedky: **Keď báčik z Chochoľova umrie, Rysavá jalovica, Veľkou lyžicou**

novely: **Neprebudený, Mladé letá**

romány: **Dom v stráni, Mať volá**

**časť 2 b**

`     `**b) Analyzujte dielo Martina Kukučína Dom v stráni: žáner, miesto, čas deja, charakterizujte hlavné postavy, prerozprávajte príbeh. Zaraďte dielo do literárneho obdobia. Vysvetlite, ako sa rieši hlavný problém románu a prečo. Svoje tvrdenie dokážte citovaním.**

**DOM V STRÁNI**

- **Dvojzväzkový spoločenský kritickorealistický román**, ktorý čerpá námet z *chorvátskeho prostredia dalmátskej dediny, ktorá bola podobná obrazu slovenskej dediny* – všíma si jednotlivé spoločenské vrstvy na dedine a ich predstaviteľov. 
- Vznikal v rokoch *1902-1904 na chorvátskom ostrove Brač*, kde sa autor oženil a istý čas žil - vychádzal na pokračovanie v *Slovenských pohľadoch*. 
- Ukazuje neprekonateľné rozdiely medzi spoločenskou vrstvou ***statkárov*** a ***težakov*** (po chorvátsky sedliakov) a zobrazuje aj novú vrstvu ***veľkopodnikateľov*** – autor vytvára **sociálne typy postáv**, ktoré reprezentujú svoju sociálnu vrstvu. 
- Zachytáva ***rozpad patriarchálnych vzťahov v sedliackej rodine*** – v jednom dome a na jednom majetku už nechceli žiť viaceré generácie a gazdovstvo už neriadil len jeden gazda – otec rodiny.
- ***Vševeciaci typ rozprávača*** – *konflikt je spôsobený odlišným vnímaním princípov citu a rozumu, prostredia a tradícií.*
- Uvádza citát z diela talianskeho básnika **Leopardiho**: „*Dve veci má svet – lásku a smrť.“ –* toto motto naznačuje tému: všetko, čo je medzi láskou a smrťou – *život a jeho problémy, osudy jednotlivca, rodín, spoločenských vrstiev a spoločnosti.* 
- Časové rozpätie románu sa zhoduje so *striedaním ročných období* a na ich pozadí sa odvíja celý vzťah hlavných postáv.

***Kompozične sa člení na 4 časti:*** 

1. *Vzplanutie lásky medzi Nikom a Katicou.*
1. *Nikovo úsilie priblížiť sa sedliakom.* 
1. *Nikov rozchod s Katicou.*
1. *Smrť Mate Beraca ako symbolický epilóg románu.* 

POSTAVY

**Mate Berac** 

***Predstaviteľ sedliactva***, ktorý má všetky dobré vlastnosti tejto vrstvy – pracovitosť, poctivosť a hrdosť na to, že sedliaci nežijú z cudzieho a že žijú ako sa na počestných ľudí patrí. 

**Šora Anzula** 

***Predstaviteľka statkárskej vrstvy*** – pôvodne bola zemiankou, ale vydala sa za neurodzeného človeka – námorného kapitána. Je bohatá, láskavá, realistická a praktická. Nie je povýšená a prijala by aj sedliacku nevestu, keby bola presvedčená, že jej syn nebude manželke po rokoch vyčítať jej pôvod. 

**Obchodník Zandome** 

***Reprezentuje novú spoločenskú vrstvu na dedine a nový životný štýl -*** je ženatý, ale s vernosťou si problémy nerobí. Vo veľkom skupuje víno kvôli zisku a nejde mu o kvalitu ako *Matemu*. Nezaoberá sa postavením chorvátskeho národa alebo politikou – prvoradý je pre neho zisk. 

DEJ

- Dcéry váženého sedliaka z richtárskeho rodu a bývalého námorníka ***Mateho Beraca*** – ***Matija a Katica*** – prichádzajú domov na fieru (hody) - na nich si *Katicu* všimol mladý ***Niko Dubčić*** – najbohatší dedič v kraji, ktorý sa páčil aj *Katici* – ona však v ňom videla príležitosť odpútať sa od dediny a pripojiť sa k pánom. 
- *Nikova matka* – ***šora Anzula*** – pre syna vychováva v ústave pre zemianske slečny ***Doricu Zorkovičovú*** – dcéru svojej priateľky. Súhlasila by aj so sedliackou nevestou, avšak vie, že keď prestane prvé zaľúbenie, tak *Nikovi* bude na *Katici* prekážať jej pôvod a nevzdelanosť. 
- Počas prehliadky vinohradov sa *šora Anzula* stretáva s *Matem Beracom*. Jeho žena ***Jera*** vzťah dcéry podporuje, ale *Mate* neverí v stálosť panských citov a vie, že jeho dcéra bude nešťastná. So *šorou Anzulou* sa dohodnú, že manželstvo prekazia len v tom prípade, ak sa ukáže, že medzi mladými niet trvalej lásky. 
- Obchodník ***Zandome*** – *Nikov priateľ* – je presvedčený, že *Nikovi* sa páči *Katica* len ako žena. ***Paškovi Bobicovi*** – predchádzajúcemu priateľovi *Katice* z težackej (sedliackej) vrstvy – nájde prácu v meste, lebo vie, že *Katica* nikdy nebude *Nikovou ženou.* 
- Po čase sa *Nikovi* sa nepáči vypočítavosť *Katicinej matky Jery* a uvedomí si, že aj *Katica* bude taká, aká je jej matka. Keď sa nečakane vráti domov *Dorica Zorkovičová*, *Katica* je konfrontovaná s jemnosťou a kultivovanosťou panského prostredia.
- *Niko* začne tieto dve ženy porovnávať a vidí, že *Dorica* je jemná, milá, šikovná a pekná, kým krásna *Katica* je prudká a nevzdelaná. Preto sa s *Katicou* rozíde, čo ona ťažko znáša, ale jej otec *Mate* sa *Nika* zastane.
- Pri posteli umierajúceho *Mateho* sa stretne jeho rodina, *Dubčićovci i Zandome. Katica* sľúbi otcovi, že si vezme *Paška Bobicu.*



































**Maturitné zadanie 14**

**1. a) Charakterizujte pojmy: osnova, koncept, čistopis, konspekt. Odôvodnite, ktoré mimojazykové prostriedky pomáhajú sprehľadniť konspekt.**

`          `**Sformulujte vlastnými slovami obsah pojmov: informácia, marginálie, resumé, anotácia, abstrakt. Vysvetlite rozdiel medzi rozhlasovou (televíznou) a tlačenou informáciou.**

`     `**b) Vyberte z ukážky 1 jednu myšlienku a demonštrujte na nej rozdiel medzi citáciou a parafrázou.**

**2. a) Vysvetlite pojem stratená generácia v súvislosti so spoločenskými podmienkami, v ktorých pôsobila. Zaraďte stratenú generáciu do príslušnej národnej literatúry a do príslušného obdobia vo vývine svetovej literatúry. Ktorá osobnosť svetovej literatúry prvýkrát použila pojem stratená generácia? Špecifikujte témy a hrdinov, ktorých predstavitelia stratenej generácie zobrazovali vo svojich dielach. Uveďte príklady. Naznačte životné okolnosti a skúsenosti spisovateľov stratenej generácie, ktoré bezprostredne ovplyvnili ich tvorbu.**

`    `**b) Analyzujte dielo E. M. Remarquea Na západe nič nové: literárny druh, žáner, postavy, rozprávač, kompozícia. Prerozprávajte životné osudy hlavnej postavy a jej priateľov. Vysvetlite názov románu. Vysvetlite hlavnú myšlienku z ukážky 1.**



**Ukážka 1**

**E. M. Remarque: Na západe nič nové**

(úryvok)

*„Kamarát, nechcel som ťa zabiť. Keby si sem skočil ešte raz, neurobil by som to, ak by si bol aj ty rozumný. Ale predtým si bol pre mňa iba myšlienkou, kombináciou, čo žila v mojom mozgu a vyvolala rozhodnutie – zaklal som túto kombináciu. Teraz však vidím, že si človek ako ja. Myslel som na tvoje ručné granáty, na tvoj bodák a na tvoje zbrane – teraz vidím tvoju ženu a tvoju tvár a to, čo máme spoločné. Odpusť mi, kamarát! Vidíme to vždy príliš neskoro. Prečo nám vždy neprízvukujú, že ste tak isto ako my úbohí psi, že vaše matky sa tak isto strachujú ako naše a že máme rovnaký strach pred smrťou a rovnaké zomieranie a rovnakú bolesť. Odpusť mi, kamarát, ako si mohol byť mojím nepriateľom? Keby sme odhodili tieto zbrane a tieto uniformy, mohol by si byť tak isto mojím bratom ako Kat a Albert. Vezmi si mojich dvadsať rokov, kamarát, a vstaň – zober si viac, lebo neviem, lebo neviem, čo si s nimi počnem.“*  












**Maturitné zadanie 14 – vypracovanie**

<a name="_hlk101254824"></a>**časť 1**

**1. a) Charakterizujte pojmy: osnova, koncept, čistopis, konspekt. Odôvodnite, ktoré mimojazykové prostriedky pomáhajú sprehľadniť konspekt.**

`          `**Sformulujte vlastnými slovami obsah pojmov: informácia, marginálie, resumé, anotácia, abstrakt. Vysvetlite rozdiel medzi rozhlasovou (televíznou) a tlačenou informáciou.**

`    `**b) Vyberte z ukážky 1 jednu myšlienku a demonštrujte na nej rozdiel medzi citáciou a parafrázou.**

**OSNOVA**

- ***Najstručnejší prehľadný záznam obsahu prečítaného textu v bodoch, heslách alebo kľúčových slovách.***

- *Myšlienkové rozvrhnutie práce* a jej *základné usporiadanie* - *plán, podľa ktorého sa pri písaní práce postupuje.* 

- Tvorí *kostru práce*, ktorú rozvíjajú ďalšie *myšlienky a fakty*.

- Používa sa ako *najstručnejší záznam* tlačeného a počutého textu. 

**KONCEPT**

- ***Prvé písomné spracovanie a náčrt textu písomnej práce*** - v školskej praxi sa nehodnotí, je to však dobrovoľný a užitočný pomocník študenta.

- Môže tam byť veľa prečiarkovania, nemusia sa dodržiavať kompozičné princípy a neplatia tam žiadne pravidlá na jeho tvorbu.

**ČISTOPIS**

- ***Konečná verzia práce***, v ktorej sa kladú vysoké požiadavky na *úpravu a čitateľnosť*.

- Pred prepisom z *konceptu* je vhodné skontrolovať *pravopisnú a gramatickú správnosť textu.*

**KONSPEKT**

- ***Stručný záznam obsahu textu alebo rečového prejavu.***

- Záznam *základných údajov, hlavných myšlienok, príkladov a dôkazov z odborného textu* (knihy, publikácie, prednášky). 

- *Zhustený obsah textu sledujúci jeho štruktúru* - oproti osnove zachytáva obsah testu podrobnejšie.

- *Forma závisí od prijímateľa textu* – býva prehľadná s využitím *farieb, podčiarkovania a číslovania jednotlivých bodov*.

- Pri konspekte text *aktívne študujeme a premýšľame o ňom* - snažíme sa zachytiť to, čo je v texte podstatné a dôležité. 

**INFORMÁCIA**

- ***Akákoľvek správa, ktorá obsahuje nejaké údaje alebo poučenie.***

- ***Tlačená informácia*** – na rozdiel od *hovorenej a ústnej informácie má písomnú formu* – čitateľ si text vyberá podľa svojho vkusu a záujmu.

**MARGINÁLIE**

- ***Krátke poznámky na vonkajšom okraji strany v texte,*** ktoré uľahčujú ***prehľad o obsahu knihy.***

**RESUMÉ**

- ***Stručné  vyjadrenie základných myšlienok, prínosov a záverov odborného textu*** - jeho úlohou je doplniť orientáciu čitateľa.

**ANOTÁCIA**

- ***Stručná charakteristika obsahu diela a jeho spôsobu spracovania*** - doplnená údajmi o *autorovi a okruhu čitateľov, ktorému je dielo určené.*

**ABSTRAKT**

- ***Krátka a výstižná charakteristika obsahu dokumentu.***

**CITÁCIA**

- *Presne zaznamenáva ucelený výrok inej osoby*, pričom ju sprevádza *informácia o jej zdroji*.

- ***Doslovne uvedený cudzí výrok a text s bibliografickým odkazom na jeho zdroj*** (kniha, časopis, príspevok, archívny dokument atď.).

- Graficky sa odlišuje od ostatného textu použitím ***úvodzoviek*** alebo ***kurzívy* -** existuje viacero spôsobov uvádzania citácie – najčastejšie sa používajú tzv. **poznámky pod čiarou**.

**PARAFRÁZA**

- ***Voľné spracovanie* *cudzej myšlienky alebo predlohy.***

- Vyjadrenie *rovnakého deja, myšlienky alebo motívu iným spôsobom.* 

- Vo vedeckom texte sa odkazuje na *zdroj odkiaľ myšlienka pochádza*. 

**časť 2** 

**2. a) Vysvetlite pojem stratená generácia v súvislosti so spoločenskými podmienkami, v ktorých pôsobila. Zaraďte stratenú generáciu do príslušnej národnej literatúry a do príslušného obdobia vo vývine svetovej literatúry. Ktorá osobnosť svetovej literatúry prvýkrát použila pojem stratená generácia? Špecifikujte témy a hrdinov, ktorých predstavitelia stratenej generácie zobrazovali vo svojich dielach. Uveďte príklady. Naznačte životné okolnosti a skúsenosti spisovateľov stratenej generácie, ktoré bezprostredne ovplyvnili ich tvorbu.**

**b) 	Analyzujte dielo E. M. Remarquea Na západe nič nové: literárny druh, žáner, postavy, rozprávač, kompozícia. Prerozprávajte životné osudy hlavnej postavy a jej priateľov. Vysvetlite názov románu. Vysvetlite hlavnú myšlienku z ukážky 1.**


**STRATENÁ GENERÁCIA**

- Spojenie ***stratená generácia*** sa pripisuje *americkej spisovateľke* **Gertrude Steinovej**, ktorá sa usadila v *Paríži* a venovala sa tu *písaniu a výtvarnému umeniu*. Počas *prvej svetovej vojny* sa stala patrónkou mladých *Američanov*, ktorí sa stretávali v jej salóne, hľadajúc nové životné istoty, ale aj *nové cesty v literatúre*.

- Skupina ***amerických autorov* (Hemingway, Faulkner, Dos Passos, Fitzgerald)*, ktorých spájajú negatívne skúsenosti z vojny***, z ktorej nevedeli nájsť východisko - neskôr sa takto nazývali aj *európski spisovatelia*.

- **Erich Maria Remarque** vo svojom *protivojnovom románe* **Na západe nič nové** ako ***prvý charakterizoval vojnovú generáciu ako stratenú generáciu.*** 

- Využívali ***jazyk publicistického štýlu*** - základnou témou ich diel je ***skepsa a sklamanie***, rozklad *ľudských a spoločenských hodnôt* a hľadanie východiska v úteku do *prírody alebo ku kultúre.* 

- ***Zobrazenie mužských hrdinov, ktorí rovno zo škôl prichádzajú na front*** - majú *veľké ideály*, myslia si, že idú bojovať za vlasť - čoskoro však zistia, že ich ideály sú falošné, stávajú sa zabijakmi, aby prežili. 

- Po skončení vojny sa vracajú do *mierového života* - sú ***poznačení vojnou**, nenávidia ju, prichádzajú ako predčasní starci, lebo tam prežili všetko, čo človek prežije za celý život.* 

- Vojna ich obrala o ***mladosť a vzdelanie*** - majú strach z budúcnosti, lebo nemajú žiadne postavenie a nevedia sa začleniť do spoločnosti. 

- ***Nikdy sa nezbavia minulosti** - utrpenia z vojny* - jediné, čo im ostalo, bolo ***frontové priateľstvo**, ktoré im slúžilo ako bariéra proti spoločnosti.* 

- Autori ich zobrazujú ako ***romantických hrdinov a osamelých jednotlivcov**,* ktorým ***nezáleží na živote a sú ľahostajní voči spoločnosti.***

**Erich Maria REMARQUE (1898-1970)** 

- ***Autor ako 18-ročný vojak zažil a prežil vojnu** -* vyštudoval *učiteľstvo*, ale po vojne sa mu nedarilo zaradiť sa do každodenného života a striedal povolania.

- Po nástupe *nacizmu v Nemecku* musel ako človek *židovského pôvodu a kritik prvej svetovej vojny* opustiť vlasť – mal *americké občianstvo* a dlhšiu dobu žil vo *Švajčiarsku.*

- Významné prozaické diela: **Na západe nič nové, Traja kamaráti, Víťazný oblúk, Čas žitia a čas umierania, Noc v Lisabone.**

- Predstaviteľ nemeckého literárneho smeru: ***expresionizmus***. 

ZNAKY EXPRESIONIZMU

- ***Subjektívny obraz vnímania** – vojna optikou jednej postavy, autobiografické prvky.*
- *Zvýrazňovanie záporných detailov skutočnosti.*
- ***Naturalistické prvky** v opise hrôz vojny.*
- ***Kontrast** – vzájomné neporozumenie generácií.*
- *Pudové konanie, silný cit, hrôza, asociatívne riadenie motívov a revolta (vzbura).*
- *Dynamickosť výrazu prostredníctvom krátkych viet.* 


  **NA ZÁPADE NIČ NOVÉ**

- Vo *vojnovom románe* **Na západe nič nové** autor zachytil osud hrdinu a kolektívu (časti jednej gymnaziálnej triedy) – ako prvý v ňom charakterizoval mladú vojnovú generáciu ako ***stratenú generáciu***, ktorá sa neskôr nedokázala začleniť do spoločnosti: *„Svedectvo o generácii, ktorú poznačila vojna, i keď unikla jej granátom.“*

- Román sa od prvej po poslednú chvíľu odohráva na bojisku a len v niekoľkých ***retrospektívnych pohľadoch*** (spomienkach postáv) sa dozvieme, z akého prostredia postavy pochádzajú, ako žili a prečo sa rozhodli narukovať ako dobrovoľníci. 

- Román ***zachytáva hrôzy prvej svetovej vojny*** a autor pomocou **priameho rozprávača Paula Bäumera** a ***naturalistických opisov*** vtiahne čitateľa priamo do expresívneho príbehu. 

- KOMPOZÍCIA: **12 kapitol** – výpoveď rozprávača *Paula Bäumera* o sebe a skupine kamarátov počas *prvej svetovej vojny* – mozaika konkrétnych osudov jednotlivých *postáv s rôznymi charaktermi, retrospektíva o živote v zázemí a smrť hlavnej postavy v októbri 1918.* 







POSTAVY

**Paul Bäumer** 

- ***rozprávač***, citlivý chlapec z chudobnejších pomerov, na front odchádza dobrovoľne so spolužiakmi pred maturitou,
- čitateľ ho sleduje na základnom vojenskom výcviku, na fronte, počas bombardovania, na návšteve u francúzskych dievčat, v lazarete, počas dovolenky a pri záchrane kamaráta.

**Katzinsky**

- štyridsiatnik, ktorý ***nahrádza chlapcom otca***, šikovný v umení prežiť,
- umiera po zranení, keď sa ho Paul snaží dostať do bezpečia.

**Kantorek**

- ***triedny učiteľ so skresleným a idealizovaným pohľadom na vojnu***,
- predstaviteľ dospelých, ktorých dezinformácie spôsobili, že mládež išla dobrovoľne na front a neskôr musel aj sám narukovať. 

**Kammerich, Muller, Kropp, Detering a ďalší (stratená generácia)** 

\- *Paulovi kamaráti*, ktorí vojnu berú ako povinnosť, majú strach zo smrti a uvedomujú si jej dôsledky, vinia generáciu otcov a ich smrť umocňuje hrôzu vojny.

DEJ

- **Paul Bäumer** sa dostal na front ako dobrovoľník, kde pod vplyvom triedneho učiteľa **Kantorka** sa prihlásila celá trieda. Siedmi sa dostanú spolu do oddielu, dostanú výcvik pre nováčikov a odvelia ich na front. O ich bezpečnosť sa, lepšie ako velitelia, postará starší vojak **Katzinsky** (Kat).

- Dobrovoľníci sú nasadení na *západný front do zákopovej vojny*, kde musia bojovať bodákmi muž proti mužovi. Stretávajú sa s modernými zbraňami a novou stratégiou: šrapnely, bomby, bojový plyn, bubnová paľba, zákopová vojna. Paul umiera ako posledný v *októbri 1918*, pričom o niekoľko dní bude koniec vojny. 

- Autor ukáže každodenný život vojakov prehrávajúcej armády, ktorí zotrvávajú na fronte a zabíjajú, aby neboli zabití. Presvedčili sa, že vojna nie je o odvahe, ani o nenávisti voči nepriateľovi, ale je len o prežití. Sú generáciou, z ktorej mnohí umrú, aj keď ešte nezačali naplno žiť. 

- *Paul zomiera a jeho denník dopíše niekto iný* – zomrel v čase, keď zúrila zákopová vojna, kde vojaci nedobýjali nové mestá, ale bojovali niekoľko dní o úsek medzi jednotlivými zákopmi. Správa z bojiska znela: ***Na západe nič nové***. 




**Maturitné zadanie 15**

**1. a)  Charakterizujte informačný slohový postup z hľadiska obsahu a funkcie.**  

`          `**Povedzte, pre ktoré jazykové štýly je tento postup charakteristický. Vymenujte**  

`          `**a charakterizujte aspoň tri útvary, v ktorých sa využívajú prostriedky**  

`          `**informačného slohového postupu.**

`    `**b) Vysvetlite rozdiel medzi správou a oznámením. Vyhľadajte v ukážke 1 dôležité informácie a zoštylizujte z nich správu do novín. Dokážte, či je správou alebo oznamom: televízny program, záznam v diári, denníkový zápis, svadobné oznámenie, zoznámenia (v novinách), pozdrav zo stužkovej slávnosti, plagát, inzercia, čitateľský denník, jedálny lístok. Uveďte príklad inzerátu a popíšte, aké údaje má obsahovať. Vysvetlite, čo je: bulletin, reklama, reklamácia, parte, kondolenčná listina.**

**2. a) Charakterizujte pojem novela. Porovnajte ju s poviedkou.**

`    `**b) Analyzujte dielo  B. S. Timravy Bez hrdosti. Nájdite v ňom konkrétne znaky žánru.** 

`         `**Porovnajte ho s niektorou poviedkou (podľa vlastného výberu) od J. Jesenského –**

`         `**Elenka, Slovo lásky. Z ukážky 1 vysvetlite protichodnosť úsmevu hlavných postáv.**


**Ukážka 1**

**J. Jesenský: Elenka**

(úryvok)**	

*„Ruže hádže, ruže hádže,“ šeptala si Elenka a bolo jej veselo v duši. Sladký, tajomstvenný cit rozhostil sa jej v srdci a úsmev sadol na jej čerstvé, mladé líca.*

*Úbohá Elenka!*	

` `*Koncipient sedel v belasej nad knižkou a tiež sa usmieval. — Pri sladkých zvukoch piana, — dumal, — rozplynie sa ti myseľ, myšlienky, čo máš v klbku, rozťahujú sa spätne na nite. Akože ti pôjde veda do hlavy? — Pomohli ruže. Stíchla Elenka… Nešťastná Elenka.* 
















**Maturitné zadanie 15 – vypracovanie**

<a name="_hlk101255203"></a>**časť 1** 

**1. a)  Charakterizujte informačný slohový postup z hľadiska obsahu a funkcie.**  

`          `**Povedzte, pre ktoré jazykové štýly je tento postup charakteristický. Vymenujte**  

`          `**a charakterizujte aspoň tri útvary, v ktorých sa využívajú prostriedky**  

`          `**informačného slohového postupu.**

`    `**b) Vysvetlite rozdiel medzi správou a oznámením. Vyhľadajte v ukážke 1 dôležité informácie a zoštylizujte z nich správu do novín. Dokážte, či je správou alebo oznamom: televízny program, záznam v diári, denníkový zápis, svadobné oznámenie, zoznámenia (v novinách), pozdrav zo stužkovej slávnosti, plagát, inzercia, čitateľský denník, jedálny lístok. Uveďte príklad inzerátu a popíšte, aké údaje má obsahovať. Vysvetlite, čo je: bulletin, reklama, reklamácia, parte, kondolenčná listina.**

**INFORMAČNÝ SLOHOVÝ POSTUP**

- ***Podáva informácie** a vecne konštatuje isté fakty* - ide o najjednoduchší a najfrekventovanejší slohový postup.

- Informačné útvary poskytujú *objektívne, vecné údaje* bez vyjadrenia *príčinných vzťahov, komentárov a ďalších úvah.* 

- Pre informačné texty sú príznačné *oznamovacie a dvojčlenné vety*. 

- Platí zásada: *Keď odovzdávame informácie, buďme struční, bez zbytočných slov a vyjadrujme sa presne.* 

- Uplatňuje sa v ***administratívnych žánroch***, častý je v ***publicistike*** i vo ***vedeckých textoch***.

- **Útvary:** *oznámenie, pozvánka, správa, výzva, telegram, inzerát, SMS, e-mail.*

**SPRÁVA**

- Podáva ***informáciu, ktorá sa už stala*** - kompozične je jednoduchá, najdôležitejšia informácia je obsiahnutá v titulku.

- ***Jednoduchá správa*** – najčastejšie sa vyskytujúci útvar v *novinárskom štýle* - obsahuje *titulok*, ktorý informuje o obsahu správy a uvádza *miesto (dátum, čas), skratku tlačovej agentúry, text správy a skratku mena redaktora.* 

- ***Rozšírená správa*** (komentovaná) – okrem základných údajov môže obsahovať *bližšie vysvetlenie, okolnosti, význam, hodnotenie alebo vyjadrenie postoja autora.* 

- **Noticka** – *veľmi krátka správa*, často aj bez udania miesta a tlačovej agentúry – v novinách býva pod označením *Stručne*. 

- **Interview** *(spravodajský rozhovor, dialogizovaná správa, riadený rozhovor)* – druh správy, ktorá formou *dialógu* predstavuje osobnosť spoločenského života alebo problematiku, ktorej sa osobnosť venuje.

**OZNÁMENIE**

- ***Informuje o udalostiach, ktoré sa ešte len stanú***.

- *V bežnej komunikácii* – *súkromná osoba* zverejňuje prostredníctvom oznámenia rôzne významné *osobné a rodinné udalosti* alebo informuje o niečom, čo môže mať vplyv na život iných ľudí: ***oznámenia o svadbe, narodení dieťaťa, ukončení štúdia alebo úmrtí v rodine.*** 

- *V oficiálnej komunikácii* – verejnosti sa oznamuje: ***konanie kultúrneho podujatia, schôdza, voľby, zmeny úradných hodín, rekonštrukčné práce, výstavy, triedne stretnutia rodičov** atď.* 

ZNAKY OZNÁMENIA

***Komu** je oznam určený?* ***Kto** oznamuje?* ***Čo** sa bude diať?* ***Kedy** sa udalosť stane?* ***Kde** sa udalosť stane? **Dôvod** konania udalosti?*

**Dokážte, či je správou alebo oznamom:**

*televízny program, záznam v diári, denníkový zápis, svadobné oznámenie, zoznámenia (v novinách), pozdrav zo stužkovej slávnosti, plagát, inzercia, čitateľský denník, jedálny lístok.* 

OZNAM (to, čo bude) : *televízny program, svadobné oznámenie, zoznámenia (v novinách), plagát, inzercia, jedálny lístok.*    

SPRÁVA (to, čo bolo): *záznam v diári, denníkový zápis, pozdrav zo stužkovej slávnosti, čitateľský denník.*                                        

**INZERÁT** – platené tlačové oznámenie o ponuke alebo dopyte. 

**BULLETIN** - pravidelne vydávaná úradná správa alebo špecializovaný časopis pre menší okruh ľudí.

**REKLAMA** - upozornenie verejnosti na určitý výrobok alebo službu s cieľom presvedčiť adresáta k nákupu – ide zväčša o platený oznam.

**REKLAMÁCIA** - sťažnosť na kvalitu tovaru a služieb a požadovanie náhrady alebo nápravy.

**PARTE** - úmrtné oznámenie.                                                                                        

**KONDOLENČNÁ LISTINA** - prejav sústrasti pri úmrtí.

**časť 2** 

**2. a) Charakterizujte pojem novela. Porovnajte ju s poviedkou.**

`    `**b) Analyzujte dielo  B. S. Timravy Bez hrdosti. Nájdite v ňom konkrétne znaky žánru.** 

`         `**Porovnajte ho s niektorou poviedkou (podľa vlastného výberu) od J. Jesenského –**

`         `**Elenka, Slovo lásky. Z ukážky 1 vysvetlite protichodnosť úsmevu hlavných postáv.**

**POVIEDKA**

- Krátky prozaický ***epický žáner***. 
- Stvárňuje len ***jednu udalosť***. 
- Má ***menej postáv***, ktoré sa v priebehu deja nevyvíjajú.
- Dej ***trvá kratšiu dobu*** a autor len načrtne problematiku. 

**NOVELA**

- Stredný prozaický ***epický žáner*** (rozsiahlejší ako poviedka). 
- Zobrazuje ***súbor udalostí***, ktoré navzájom súvisia a odohrávajú sa v dlhšom časovom úseku ako deň. 
- Dej (zvyčajne má aj kapitoly) dramaticky ***speje k ukončeniu.***
- Okrem ***hlavnej postavy*** sú tam aj ***vedľajšie postavy***, ale ich charakteristiky nie sú až také prepracované.

**Božena Slančíková TIMRAVA (1867-1951)**

Narodila sa v mnohodetnej rodine v *Polichne*. Učil ju len otec – evanjelický farár. Pracovala v materskej škole, nevydala sa a žila v domácnostiach príbuzných:

poviedky: **Ťapákovci, Za koho ísť, Skon Paľa Ročku**

novely: **Hrdinovia, Skúsenosť, Bez hrdosti**

dráma: **Páva, Prekážky**

Znaky tvorby:

- *Psychologizácia, odromantizovanie, citové rozčarovanie.*
- *Opis zložitých ženských postáv a ich vnútorného života prostredníctvom vnútorného monológu.*
- *Pravdivé zobrazenie života na dedine.* 

*Poviedková a novelová tvorba autorky:* 

1. ***Dedinské prostredie s panskými postavami*** (dedinská inteligencia) – diela *Za koho ísť, Bez hrdosti.*
1. **Dedinské prostredie so sedliackymi postavami** – diela *Ťapákovci, Skon Paľa Ročku*
1. **Panské prostredie** – *novela Bez hrdosti*

**BEZ HRDOSTI**

- Autorka sa ňou zaradila medzi spisovateľov ***psychologického realizmu***.
- Dielo má ***autobiografické prvky***.
- Príbeh je zo *slovensko-maďarského pomedzia*, ale nerieši národnostné otázky, keďže autorka sa zaoberá ***vnútrom Miliny a jej citmi*** a nezaujíma sa o okolitý svet. 

OBSAH

- **Milina Adamčíková**, *sestra miestneho evanjelického kňaza*, sa stará o domácnosť svojho brata spolu so slúžkou – postavou z ľudu. Volali ju ***bielou grófkou***, lebo mala svetlé vlasy, bledú tvár a nosievala biele šaty. 
- Bola zaľúbená do učiteľa **Sama Jablonského**, ktorý bol *pekný, vzdelaný, prispieval do novín, nacvičoval spevokol a dobre tancoval.* Lákal ju, aby sa do neho zaľúbila a vzápätí jej dával pociťovať, že nič pre neho neznamená. 
- *Milina* si nevie pomôcť, každý deň chodí k *Jablonským* a čoraz viac sa zamotáva do tohto citu. Má pocit, že je stratená, ale nedokáže sa na neho hnevať, keď počas tancovačky na majálese tancuje skoro s každou, ale na ňu sa ani neobzrie.
- *Milina* vie, že koketuje s každým pekným alebo bohatým dievčaťom v okolí, ale nevie sa vzdať lásky k nemu. O zvláštnom vzťahu sa už dopočuli aj rodičia a hrozia jej, že sa bude musieť vrátiť do rodnej dediny. Aj sestra jej povie, že *Samo* si ju nikdy nevezme. 
- Raz je opäť na návšteve u známych, kde sa aj tancuje. *Samo* si ju nevšímal, napriek tomu však tancuje každý tanec a páči sa aj iným chlapcom. Okolo polnoci sa chlapi opili, a keď sa chystala na odchod, tak natrafila na *Sama* ako, premožený alkoholom, spí na lavici. 
- ***Prvýkrát ho vidí inými očami*** – *biedneho, mizerného, a prvýkrát sa s odporom od neho obrátila* – a tým pádom sa od neho oslobodila.

**JANKO JESENSKÝ**

- Narodil sa v roku 1874 **Martine** ako potomok *šľachtického rodu Jesenský*. Vzdelanie získaval v rodisku, neskôr na gymnáziu v *Banskej Bystrici, Rimavskej Sobote a zmaturoval v Kežmarku*. Absolvoval právnickú akadémiu v *Prešove* a doktorát v *Kluži v Rumunsku.*
- Pracoval ako advokátsky koncipient v *Lučenci, Bytči, Liptovskom Mikulási, Martine a Novom Meste nad Váhom.*  
- Oženil s *Annou*, dcérou významného štúrovského historika *Júliusa Bottu*. V roku 1914 narukoval k trenčianskemu pluku. Bol obvinený z vlastizrady, v roku 1915 bol odvelený na ruský front, prešiel do ruského zajatia a po čase sa zapojil do československého odboja v Rusku.
- Redigoval viacero časopisov: *voronežský Čechoslovan, kyjevské Slovenské hlasy*. Bol zvolený za *podpredsedu ruskej odbočky Československej národnej rady* a po zložitých politických kolíziách s boľševikmi sa dostal domov. 
- V roku 1919 sa pustil do povojnového budovania vo viacerých úradoch. V roku 1922 bol županom v *Rimavskej Sobote*, potom veľkožupanom v *Nitre*, v roku 1929 prešiel do *Bratislavy*, kde sa stal vládnym radcom, neskôr *viceprezidentom Krajinského úradu*. 
- V rokoch 1930 – 1939 bol *podpredsedom Spolku slovenských spisovateľov*, v roku 1933 sa stal *šéfredaktorom v časopise Slovenské smery umelecké a kritické*.
- 27. novembra 1945 bol ***ako prvý Slovák menovaný za národného umelca***, no o mesiac neskôr zomiera. V roku 1950 boli jeho telesné pozostatky odvezené a uložené do rodinnej hrobky *Jesenských* na *Národnom cintoríne v **Martine***.

POÉZIA: 

- *básnické zbierky* **Verše Janka Jesenského, Zo zajatia v Amerike, Po búrkach, Čierne dni, Proti noci, Na zlobu dňa**
- **Jesenný kvet** *(posmrtne zostavená a vydaná zbierka),* **Vyznanie** *(báseň, ktorá vyšla v časopise Slovenské pohľady),* **Náš hrdina** *(lyricko-epická skladba)*

PRÓZA: 

- **Demokrati** - román a najrozsiahlejšie prozaické dielo 
- **Malomestské rozprávky, Cestou k slobode** *(zbierka krátkych próz),* **Zo starých časov** *(zbierka noveletiek)*

DRÁMA: divadelné frašky ***Bozky súboja alebo Poručík, Medicína účinkuje***

VÝBERY: ***Zobrané práce Janka Jesenského 1 – 3, Výber z malomestských rozprávok, Pani Rafiková a iní, Ženích a iné rozprávky, Láska a život, Na zlobu dňa, Spisy 1 – 9, Slnečný kúpeľ, Maškarný ples a iné poviedky***

PREKLADY: preklady ruského básnika ***Sergeja Jesenina***, ***Eugen Onegin***, preklad diela od ***Puškina***

OSTATNÉ DIELA: ***Počiatky slovenského pravopisu, Nástin dejín slovenskej literatúry***

**SLOVO LÁSKY**

LITERÁRNY ŽÁNER: 

***Novela*** - vydaná v roku 1906 - zachytáva *Jesenského* názory z obdobia jeho veľkej lásky v rokoch 1904 k neznámej žene, ktorá vyvoláva sériu noviel s vážnou ľúbostnou tematikou a veľkou časťou jeho lyriky z toho istého obdobia.

TÉMA: 

*Príbeh zamilovaného muža do ženy, ktorá lásku neopätuje a jeho bojovanie za zabudnutie a hrdosť.* 

IDEA: 

*Človek v rozpore, boj s láskou, ktorá mu bola odopretá, pričom si chce si zachovať hrdosť a úctu.* 

POSTAVY: 

**Čurín** – zarmútený z lásky, plný nenávisti, rozhorčenia, ale stále zamilovaný do ženy, ktorá lásku neopätuje.

**Elena** – hanblivá, najprv vôbec neprejavuje city, žiadnu náklonnosť, utiahnutá, slušná.

OBSAH

- **Čurín** dostal svadobné oznámenie od ženy, ktorú v hĺbke duše miloval, ale tváril sa, že mu je to ľahostajné. Zásnuby boli medzi **Elenou Zakalíkovou** a **statkárom Zeinom**. 
- Pri rozmýšľaní mu do hlavy vletela spomienka s *Elenou*. Videl ju na bále, kde bola ešte jeho snúbenicou a nejaký *Nemec* ju bozkával na krk. Keď to uvidel, nahnevaný odišiel domov, vyhodil *Eleninu* fotografiu, zahodil snubný prsteň a listy spálil. 
- Stál pri ňom jeho priateľ, ktorý ho nabádal na pomstu, ale *Čurín* nesúhlasil a vyhodil ho. Chcel len vidieť *Elenu* takú zničenú, ako je on sám. 
- *Elena* mu neskôr písala listy, v ktorých ho prosila o odpustenie, ale on na žiaden neodpovedal. Miesto toho spomínal na jej oči, vlasy, hru na klavíri a pozeral na jej fotografiu a ľutoval spálené listy a zahodený prsteň. 
- Často sa chodil prechádzať okolo jej domu a spomínal, ako mu prvýkrát vyznávala city. Raz ju stretol v divadle, no neodvážil sa jej prihovoriť, ba ani jeden list odpísať. 
- Raz, keď silno snežilo, uvidel cez okno zamilovaný pár. Vtom niekto chytil kľučku a napadla ho myšlienka, že by to mohla byť *Elena*. 
- A naozaj tam bola *Elena*, ktorá tvrdila, že *Čurína* stále miluje. Tvrdila, že láska odpustí všetko a keď sa k nemu priblížila, pocítil, že ho má stále rada. Tu padla veta: *Prišla si po **slovko lásky**. Čurín jej chytil ruku a dal jej lásku aj odpustenie.*

















**Maturitné zadanie 16**

<a name="_hlk100909432"></a>**1. a) Vysvetlite významový rozdiel medzi pojmami: fonéma a graféma. Vymenujte, ktoré sú diakritické a interpunkčné znamienka, uveďte príklady ich použitia. Doplňte čiarku dvoma spôsobmi do neúplnej vety: Zamietnuť nemožno vyhovieť. Vysvetlite význam vety po zmene pozície čiarky vo vete.**

`     `**b) Objasnite systém slovenských hlások (kritériá ich rozdelenia). Čo je znelostná**  

`          `**asimilácia spoluhlások? Uveďte príklady k jej základným pravidlám.** 

`          `**Ukážku 1 zarecitujte a povedzte, ktoré prozodické vlastnosti reči ste využili**  

`          `**pri umeleckom prednese.** 	

**2. a) Charakterizujte básnické smery: vitalizmus, katolícka moderna: kedy, kde vznikli, ich základné znaky, predstaviteľov.**

`     `**b) Stručne prerozprávajte najvýznamnejšie údaje zo života Jána Smreka. Charakterizujte jeho tvorbu: debutujúcu zbierku a aspoň 2 ďalšie diela. Interpretujte báseň v ukážke 1.**


**Ukážka 1**

**Ján Smrek – Balada čerešňových kvetov**

*Ševelí háj a spieva krv.*

*A páli všetko; rty i slová.*

*Líc rozpálených dotýka sa,*

*kvitnúca haluz čerešňová.*

*Ku kvetom čerešňovým šli.*

*Hruď dievčia vlnila sa ako žito.*

*Objatie nie je milosrdné*

*a nebolí to, nebolí to.*


*Driek ohýba sa ako prút*

*na šiju sadá pocel mužský.*

*A nebránia sa ramená,*

*dva hadi okrúhli a klzkí.*

*Niekde sa to už končí*

*a niekde iba začína.*

*Faun v čerešňových vetvách hvízda*

*a myseľ, srdcia zaklína.*

*Keď kvitne čerešňový kvet*

*osudu rozmar ťažko znať.*

*Mladosti fakľa oslepuje*

*a nedovolí mudrovať.*

*O mesiac bude v miestach lupňov
krvácať čerešňový prút.
Najmilšia moja, nebuď smutnou
že som ťa musel odtrhnúť.*

**Maturitné zadanie 16 – vypracovanie**

**časť 1 a**

**1. a) Vysvetlite významový rozdiel medzi pojmami: fonéma a graféma. Vymenujte, ktoré sú diakritické a interpunkčné znamienka, uveďte príklady ich použitia. Doplňte čiarku dvoma spôsobmi do neúplnej vety: Zamietnuť nemožno vyhovieť. Vysvetlite význam vety po zmene pozície čiarky vo vete.**

**FONÉMA a GRAFÉMA**

**Fonéma** – zvuková jednotka, ktorá má schopnosť ***rozlišovať význam slova*** napr. *plod – plot*. Môže mať viac variantov v hovorenej reči napr. spoluhlásku **v** môžeme vysloviť ako ***v** (voda), **f** (vták), **u** (polievka).* 

**Graféma** - grafickou podobou hlásky a fonémy je **graféma/písmeno** – najmenšia grafická jednotka reči – v slovenčine **jedna graféma = jedna fonéma** okrem *dz, dž, ch.*

**DIAKRITICKÉ ZNAMIENKA**

Rozlišujú tvrdé a mäkké hlásky alebo dlhé a krátke samohlásky: **dĺžeň** (*á, é, í*...), **mäkčeň** (*č, š, ž*...), **dve bodky** (*ä*), **vokáň** (*ô*). 

**INTERPUNKČNÉ ZNAMIENKA**

Sústava príslušných grafických znakov, ktoré členia písaný text – rozdeľujú text na slová, vetné úseky, oddeľujú z textu vety a súvetia: **apostrof** (*kýs**´***), **bodka, bodkočiarka, čiarka, dvojbodka, lomka** (*7**/**5*), **otáznik, tri bodky, výkričník, zátvorka, pomlčka** (píše sa s medzerami z oboch strán), **spojovník** (píše sa bez medzier).



**Doplňte čiarku dvoma spôsobmi do neúplnej vety:** *Zamietnuť nemožno vyhovieť.* **Vysvetlite význam vety po zmene pozície čiarky vo vete.**


*Zamietnuť**,** nemožno vyhovieť.* (zamietnuť)

*Zamietnuť nemožno**,** vyhovieť.* (vyhovieť)










**časť 1 b**

`     `**b) Objasnite systém slovenských hlások (kritériá ich rozdelenia). Čo je znelostná**  

`          `**asimilácia spoluhlások? Uveďte príklady k jej základným pravidlám.** 

`          `**Ukážku 1 zarecitujte a povedzte, ktoré prozodické vlastnosti reči ste využili**  

`          `**pri umeleckom prednese.** 	

**SYSTÉM SLOVENSKÝCH HLÁSOK**

**Samohlásky** (tóny) – vznikajú pomocou polohy pier a jazyka tak, že do výdychového prúdu vzduchu sa nepostaví žiadna prekážka. Majú slabikotvornú funkciu a sú nositeľom dĺžky.

*Krátke:* **a, ä, e, i, y, o, u**

*Dlhé:* **á, é, í, ý, ó, ú**

**Dvojhlásky (ia, ie, iu, ô)** – vytvárajú sa spojením dvoch samohlások v jednej slabike. Majú slabikotvornú funkciu a podľa dĺžky trvania výslovnosti ich považujeme za dlhé. Prvú hlásku v rámci dvojhlásky vyslovujeme slabšie a druhú výraznejšie

V prebratých slovách z iného jazyka nepovažujeme *–ia, -ie, -iu, -io* za dvojhlásky, ale za *dve samohlásky*, takže nevytvárajú jednu slabiku napr. *ak-ci-a.*

**Spoluhlásky** (šumy) – sa vytvárajú tak, že do cesty výdychového prúdu vzduchu sa postavia prekážky *(zuby, pery, jazyk, podnebie). **Slabikotvornú funkciu*** majú len spoluhlásky **r, ŕ, l, ĺ** a nositeľom ***dĺžky*** sú iba spoluhlásky **ŕ, ĺ.** 

I. delenie podľa **pravopisu**:

- ` `***tvrdé*** (nasleduje y/ý): **d, t, n, l, k, g, ch**
- ` `***mäkké*** (nasleduje i/í): **ď, ť, ň, ľ, ž, č, š, dž, dz, c, j**
- ` `***obojaké*** (môže nasledovať y/ý alebo i/í): **b, m, p, r, s, v, z, f**

II. delenie podľa **znelosti:**

**a) párové spoluhlásky** – jedna spoluhláska je znelá a druhá neznelá. 

- ` `***znelé*** (hlasivky kmitajú): **b, d, ď, dz, dž, g, h, v, z, ž**
- ` `***neznelé*** (hlasivky nekmitajú): **p, t, ť, c, č, k, ch, f, s, š**

**b) nepárové znelé** (hlasivky kmitajú): **m, n, ň, l, ĺ, ľ, r, ŕ, j**  

**ZNELOSTNÁ ASIMILÁCIA (spodobovanie)**

Prispôsobovanie artikulácie (výslovnosti) dvoch susedných spoluhlások – pri hovorení sa niekedy spoluhláska prispôsobuje svojou výslovnosťou nasledujúcej spoluhláske – súvisí to s rozdelením spoluhlások na znelé a neznelé, ktoré potom vytvárajú párové dvojice napr. *b/p, d/t, ď/ť:*

1) ***na hranici dvoch slov***: Písaná podoba: *Za**s** ide dážď.* Výslovnosť: *Za**z**ide dážď.*
1) ***na konci slova***: *Zosunul sa sva**h** – Zosunul sa sva**ch**.*
1) ***vo vnútri slova***: *hĺ**b**ka – hĺ**p**ka.*

Využíva sa pri výslovnosti - predložiek **s, so, z, zo, v**: 

***z** kuchyne – **s**kuchyne, **s** bratom – **z**bratom, **so** psom – **zo**psom, **v** kabáte – **f**kabáte.*

\- predpôn **v, vz**: ***v**páliť – **f**páliť, **vz**kypieť – **fs**kypieť.* 

**Pravidlo o spodobovaní platí len pre výslovnosť** a v pravopise sa spoluhlásky zapisujú bez spodobovania.

**PROZODICKÉ VLASTNOSTI REČI**

Súhrn intonačných prostriedkov reči, ktoré sa prejavujú úpravou častí reči – *slabiky, slova, vetných úsekov, vety, textu a celkového rečového prejavu.* 

**1. Prízvuk** 

Vytvára sa striedaním intenzity hlasu – *zosilnenie výdychového prúdu vzduchu na jednu slabiku* – ***slovenčina má hlavný prízvuk na prvej slabike**:*

1) ***hlavný*** – je vždy na **prvej slabike** v dvoj a viacslabičnom slove – ***ma**ma, **la**vica.*
1) ***vedľajší*** – intenzita je slabšia ako pri hlavnom prízvuku – v 4-slabičnom slove je na 3. slabike *(korču**ľo**vý),* v 5-slabičnom na 4. slabike *(slovenči**nár**sky),* v 6-slabičnom a viac na 3. a 5. slabike *(najdô**le**ži**tej**šie).*  

**2. Dôraz**

` `***Intenzitou hlasu zvýraznené najdôležitejšie slovo vo vete*** - miesto dôrazu vo vete nie je dopredu dané – záleží na *zámere autora, komunikačnej situácii a obsahu vety:* 

***Pokojná reč:*** východisko výpovede + jadro výpovede: *Ospravedlnenie doručí **rodič.***

***Vzrušená reč: Rodič** doručí ospravedlnenie.*

**3. Prestávka** (pauza) 

***Rozdeľuje vetu*** (frázovanie) ***na vetné úseky*** (časť vety, ktorú povieme na jedno vydýchnutie):

1) ***fyziologická*** (prirodzená) – nastáva na konci vetného úseku alebo vety, aby sme sa mohli nadýchnuť. 
1) ***významová*** – nastáva vtedy, keď ju hovoriaci uzná za vhodnú – môže dramatizovať našu reč a vyjadriť emócie. 
1) ***umelecká*** – využíva sa pri interpretácii umeleckých textov ako základný intonačný prostriedok umeleckého prednesu. 

**4. Melódia** 

Modulovanie reči – ***stúpanie alebo klesanie hlasu v rámci vety***:

1) ***klesavá*** – nastáva v oznamovacej vete *(Otec prišiel.),* rozkazovacej vete *(Poď sem!),* žiadacej vete *(Vezmi si.),* želacej vete *(Keby sa tak stalo!)* alebo v opytovacej vete v doplňovacej otázke *(Kto prišiel?).*
1) ***stúpavá*** – nastáva v opytovacej vete v zisťovacej otázke *(Prišiel otec? áno/nie).*
1) ***stúpavo – klesavá*** – nastáva v súvetí alebo vo vete s viacerými vetnými úsekmi *(Povedz mi jasne, či prídeš.).*

**5. Tempo reči** 

Je dané človeku ako jednotlivcovi (rýchle alebo pomalé) – jeho striedaním pri prednese textu vytvárame *rytmus prejavu.*



















**časť 2** 

**2. a) Charakterizujte básnické smery: vitalizmus, katolícka moderna: kedy, kde vznikli, ich základné znaky, predstaviteľov.**

**b) Stručne prerozprávajte najvýznamnejšie údaje zo života Jána Smreka. Charakterizujte jeho tvorbu: debutujúcu zbierku a aspoň 2 ďalšie diela. Interpretujte báseň v ukážke 1.**

**VITALIZMUS**

- Z latinského *vitae* – ***život*** - súvisí s učením francúzskeho filozofa **Bergsona** o ***životnom eláne*** - vznikol ako reakcia na koniec *1. svetovej vojny.*

- Oslavuje *mier, radosť zo života, mladosť, krásu, priateľstvo, chuť žiť naplno, vnímať svet všetkými zmyslami **(senzualizmus).***

- Presadzuje ***poéziu každodenného dňa***, zachytáva *moment a radostnú chvíľku v živote človeka*, ktorú treba naplno vychutnať.

- Hlavným predstaviteľom *slovenskej vitalistickej poézie* bol **Ján Smrek**.

**Ján SMREK (1898-1982)**

- Vlastným menom *Ján Čietek* - pre nepriaznivé rodinné pomery vyrastal v *sirotinci v Modre*, kde absolvoval *učiteľský ústav*. 

- Pracoval vo vydavateľstvách a v *Prahe* sa zoznámil s *modernistickými umeleckými smermi*. 

- Vydával časopis *Elán*, ale po roku *1948* sa odmlčal, lebo odmietal písať podľa načrtnutej schémy. Zomrel v *Bratislave* a pochovaný je v *Martine*. 

- Aj keď prešiel *symbolistickým obdobím*, je ***hlavným predstaviteľom slovenského vitalizmu.***

TVORBA

- Ovplyvnila ju *1. svetová vojna*, po ktorej sa ***túžil radovať z bežného života prostredníctvom jednoduchých radostí uchopiteľných zmyslami.*** 

- Prvá básnická zbierka - **Odsúdený k večitej žízni** – *symbolistická zbierka* – lyrickým hrdinom je sám autor, ktorý sa vyznáva zo svojho momentálneho životného pocitu.

- Druhou básnickou zbierkou **Cválajúce dni** sa prihlásil k *vitalizmu* – témami sú *mladosť, láska, nespútaná energia do života a životný elán* – hlavným motívom je neustály kolobeh života – autor vyjadruje psychické pocity povojnovej generácie.

- **Básnik a žena** – autor uvažuje o *žene a láske ako trvalej hodnote v živote človeka* – autor skladbu komponoval ako rozhovor medzi básnikom a neznámou kráskou a vedie dialóg o *vzťahu muža a ženy*. 

- **Božské uzly, Iba oči** *(vitalistické zbierky)*** – básnické zbierky, ktoré prinášajú témy *lásky, radosti zo života, zmyslového vnímania ženy a života.* 

- **Proti noci** – posmrtne vydané *protikomunistické básne.*


**Interpretácia básne v ukážke 1**

*Balada čerešňových kvetov*

***Lyrické pasáže*** – *opisy prírody* a paralelne ***epické pasáže*** - *príbeh mladých ľudí* – nejde o klasickú baladu, ale o lyrickú báseň s náznakom príbehu. 

KOMPOZÍCIA 

*Úvod* – lyrický *opis prírody a túžba mladých ľudí*. 

*Jadro* – *príbeh ľúbostného stretnutia dvoch mladých ľudí v čerešňovom sade.*


*Záver* – chlapec prosí dievča, aby to neľutovalo. 


**KATOLÍCKA MODERNA**

- Skupina autorov, ktorá vznikla okolo časopisu **Vatra (Ružomberok 1919-1925).** Autori boli *katolícki kňazi, mnísi alebo aktívni veriaci katolíci.*

- Literárne nadväzuje na ***symbolizmus***, v básnickej tvorbe sú však odozvy na ***Hviezdoslava, ľudový alebo štúrovský verš***. *Rudolf Dilong* však využíval aj ***avantgardné postupy***. 

- AUTORI: **Pavol Gašparovič Hlbina, Janko Silan, Karol Strmeň, Mikuláš Šprinc, Pavol Ušák-Oliva, Stanislav Veigl, Gorazd Zvonický**, zameraním tvorby sa k nim radí aj **lekár Andrej Žarnov.** 

- Po 2. svetovej vojne boli prenasledovaní kvôli náboženskému charakteru ich tvorby, vzťah k *vojnovej Slovenskej republike* alebo pre činnosť v *časopise Gardista* *(Strmeň, Dilong)* a *katolíckom časopise Kultúra (Šprinc).* 

TÉMY POÉZIE

**1. Duchovná a filozofická téma**

- Reflexívna lyrika o ***Bohu, láske, zmysle života, bolesti, smrti a mieste človeka vo svete.***
  ***
 

- ***Básnici chápu báseň ako modlitbu a spôsob dialógu s Bohom alebo Pannou Máriou*** – oslovujú Boha a adresujú mu svoje prosby *(Gorazd Zvonický – Pochváľme svetlo).* 

- Na Slovensku vyniká ***mariánska téma***, pretože medzi veriacimi bol silný kult Panny Márie (*Pavol Ušák-Oliva – Oblaky, Karol Strmeň – Preblahoslavená, Gorazd Zvonický – Mýtnik pred Madonou).*

**2. Národná téma**

Najčastejšími sú ***prosby za národ v čase vojny, hold domovine, pocit vyhnancov z vlasti, obraz Slovenska v 50. rokoch 20. storočia a v roku 1968*** – väčšina autorov musela totiž po roku 1945 opustiť Slovensko a žiť v exile *(Mikuláš Šprinc – Ďaleko kdesi čaká, Rudolf Dilong – Vo vyhnanstve, August 1968).* 

**3. Sociálna téma**

Súvisí s katolicizmom a *svätofrantiškánskou tradíciou* – ***venovanie sa chudobným, túžba po spravodlivosti a vzájomnej láske*** medzi ľuďmi bez ohľadu na majetkové rozdiely *(Andrej Žarnov – Hlas krvi).*  

**Rudolf DILONG (1905-1986)**

- Narodil sa v *Trstenej*, po matkinej smrti vyrastal v seminári a neskôr sa stal *mníchom františkánskej rehole.* 

- Počas *vojnovej Slovenskej republiky* prispieval do tlače, a preto po vojne emigroval zo strachu pred politickým prenasledovaním do *Argentíny*, kde vznikla veľká časť jeho lyrického diela.

- DIELA: **Malý svadobník, Helena nosí ľaliu, Čo som chcel v Paríži, Konvália, Hanička.** 

- Vo svojej tvorbe využíval ***avantgardné postupy surrealizmu:*** 

- *Pásmo, voľný verš, združený rým*, ktorý v *prúde asociácií* pôsobí veľmi sviežo a hravo. 

- *Prítomnosť autorského subjektu, náhle striedanie tém, množstvo prostredí, používanie civilizmov.* 















**Maturitné zadanie 17**

**1. a) Vlastnými slovami vysvetlite pojem štýl, v ktorých oblastiach ľudskej činnosti sa toto slovo používa. Ktoré štýlotvorné činitele ovplyvňujú výber výrazových prostriedkov.** 

`         `**Vymenujte a charakterizujte funkčné jazykové štýly, identifikujte znaky a použitý jazykový štýl v ukážkach 1, 2.**

`    `**b) Vymenujte a charakterizujte slohové postupy z hľadiska obsahu a prevládajúcich slovných druhov, porovnajte ich základné vlastnosti, priraďte ku každému žánre. V ktorých jazykových štýloch sa najčastejšie vyskytujú?** 

**2. a) Zaraďte Jozefa Cígera - Hronského a jeho dielo Jozef Mak do literárneho obdobia. Analyzujte dielo Jozef Mak: literárny druh, žáner, miesto, čas príbehu, kompozícia. Prerozprávajte príbeh. Identifikujte druh rozprávača a jeho úlohu v diele. Uveďte príklad lyrizácie prózy v tomto diele.**

`    `**b) Charakterizujte hlavné postavy, ktorá z nich a akým smerom sa vyvíja. Vysvetlite symbolický význam mena hlavnej postavy a myšlienku v ukážke 1.**

**Ukážka 1**

*" Trp, Jozef Mak.* 

*Človek-milión si, nuž vydržíš všetko, keďže nie je pravda, že najtvrdší je kameň, najmocnejšia oceľ, ale pravda je, že najviac vydrží na svete obyčajný Jozef Mak."* 


**Ukážka 2**

**a)** *Milí rodičia!*

*V mene všetkých spolužiakov vás úprimne vítam na našej besiedke pri príležitosti blížiacich sa vianočných sviatkov. Pripravili sme pre vás kultúrny program, v ktorom vám chceme ukázať, čo sa v nás skrýva...*

**b)** *Verrumal je vysoko účinný kombinovaný liek na odstraňovanie bradavíc. Kombináciou účinných látok fluoruracilu a kyseliny salicylovej sa dosahujú úspechy v liečbe bradavíc. Fliorurcil (FU) patrí medzi cytostatiká (lieky tlmiace rast buniek)...*

**c)** *Dvojka*

`   `*8.15   Správy STV*

`   `*8.35   Udalosti ČT*

25. ` `*Kvarteto*

**d)** *„Hééj, teta, prosím, povedzte, ako sa volá ten kopec nad nami?“*

*„Kerý, synu, toten nalevo? Pamet mi už neslúži, no viem o ňom vela...“*

*„Hm...“*

*„Teda, o tem by si rád...to je ten náš, ten, kde tie víly tancovali...“*





**Maturitné zadanie 17 – vypracovanie**

**1. a) Vlastnými slovami vysvetlite pojem štýl, v ktorých oblastiach ľudskej činnosti sa toto slovo používa. Ktoré štýlotvorné činitele ovplyvňujú výber výrazových prostriedkov.** 

`         `**Vymenujte a charakterizujte funkčné jazykové štýly, identifikujte znaky a použitý jazykový štýl v ukážkach 1, 2.**

`    `**b) Vymenujte a charakterizujte slohové postupy z hľadiska obsahu a prevládajúcich slovných druhov, porovnajte ich základné vlastnosti, priraďte ku každému žánre. V ktorých jazykových štýloch sa najčastejšie vyskytujú?** 

**JAZYKOVÝ ŠTÝL**

- ***Spôsob prejavu***, ktorý vzniká ***cieľavedomým výberom a usporiadaním jazykových a mimojazykových prostriedkov*** so zreteľom na ***tematiku, situáciu a zámer autora.***

- Poznáme štýly ***objektívne*** (*náučný, administratívny)*, ***subjektívne*** (*hovorový, umelecký)*, ***objektívno-subjektívne*** (*publicistický, rečnícky, esejistický).* 

- Jazykovým štýlom sa venuje **štylistika** – *jazykovedná disciplína*, ktorej predmetom je funkčné uplatnenie *jazykových i mimojazykových prostriedkov* vo všetkých *jazykových prejavoch utvorených v procese komunikácie*. 

Základné funkčné *jazykové štýly* delíme na: 

a)** štýly ***verejného charakteru** (publicistický, odborný, umelecký, rečnícky, administratívny)*


b)** štýl ***súkromného charakteru*** *(hovorový)*


DRUHY ŠTÝLOV

**Náučný (odborný) štýl**

- Vyskytuje sa v ***odbornej literatúre*** a ***vedeckej komunikácii*** – jeho funkciou je *poučiť a vysvetliť.*  

- ZNAKY:** *písomnosť, monologickosť, verejnosť, pojmovosť, presnosť, odborné termíny, cudzie slová, tabuľky, grafy, schémy, obrazový materiál, zložité súvetia.*

- ŽÁNRE: *odborné texty, prednášky, referáty, recenzie*.

- **Populárno-náučný štýl** – spopularizovaný *odborný štýl určený pre širokú verejnosť* - odborné termíny sa nahrádzajú menej odbornými výrazmi, aby boli zrozumiteľné. 

**Publicistický štýl** 

- Využíva sa v ***mediálnej komunikácii*** a jeho základnými funkciami sú *pútavosť a aktuálnosť.* 
- ZNAKY: *písomnosť, variabilnosť, verejnosť, monologickosť, aktuálnosť, informačnosť*. 

- ŽÁNRE: ***spravodajské** (správa), **beletrizované** (reportáž, interview), **analytické** (úvodník, komentár).*


**Rečnícky štýl** 

- Využíva sa pri ***ústnych prejavoch verejného charakteru*** - pri prednášaní rečníckych prejavov využívame *mimojazykové prostriedky (mimika, gestá).*

- ZNAKY: *ústna forma, názornosť, verejnosť, adresnosť.* 

- ŽÁNRE: ***agitačné prejavy** (súdne reči, politické prejavy, kázne), **náučné prejavy** (prednášky, referáty), **príležitostné prejavy** (prípitok, blahoželanie, príhovor).*

- KOMPOZÍCIA – *oslovenie, úvod, jadro, záver, poďakovanie.*

**Administratívny štýl** 

- Využíva sa v ***úradnej a pracovnej komunikácii*** - má ***písomnú podobu*** a zaraďujeme k nemu všetky ***úradné listy a tlačivá***.

- ZNAKY: *písomnosť, situačnosť, faktickosť, schematickosť, verejnosť, adresnosť, využívanie tzv. kancelárskych výrazov, dodržiavanie noriem spisovnej slovenčiny a noriem pre tvorbu úradných listov.*

- TLAČIVÁ: *žiadosť, životopis, objednávka, splnomocnenie, urgencia, šek a ostatné úradné tlačivá.*


**Hovorový štýl** 

- Využívame ho v ***bežnej komunikácii pri súkromných rozhovoroch*** - má voľnú štylizáciu a tolerujeme pri ňom nespisovné výrazy *(slang, nárečové slová).*

- ZNAKY: *subjektívnosť, situačnosť, súkromnosť, ústna podoba, expresívnosť.*

**Umelecký štýl** 

- Používa sa v ***umeleckej literatúre*** – využíva *obrazné vyjadrovanie* a plní *estetickú funkciu* prostredníctvom *umeleckých vyjadrovacích prostriedkov (metafora, prirovnanie, personifikácia).*

- ZNAKY: *expresívnosť, metaforickosť, variabilnosť, nadčasovosť.* 

- ŽÁNRE: *básne, romány, povesti, novely, dramatické žánre.* 

**ŠTÝLOTVORNÉ ČINITELE**

Dávajú prejavu istú štylistickú tvár - ***formujú ho v súlade s cieľom, prostredím, autorovou osobnosťou, výberom jazykových a mimojazykových prostriedkov.***

**SUBJEKTÍVNE**

- ` `Intelektuálna vyspelosť autora a dosiahnuté vzdelanie.
- ` `Citové založenie autora *(temperament a povaha).*
- ` `Sociálne zaradenie autora *(zamestnanie, postavenie v spoločnosti, vek).*
- * Momentálny duševný stav autora *(veselosť, smútok, stres).*
- Jazykové a komunikačné schopnosti autora *(rozsah slovnej zásoby, všeobecný prehľad).*

**OBJEKTÍVNE**

1. **Autor** (odpovedá na otázku: ***Kto píše alebo hovorí?***) – subjektívny činiteľ, ktorý závisí od individuálnych vlastností a názorov hovoriaceho alebo píšuceho – výsledný text ovplyvňujú faktory: *vek, pohlavie, zdravie, vlastnosti, intelekt, vzdelanie, zamestnanie.* 

1. **Téma** (odpovedá na otázku: ***Čo? O čom?***) – text alebo prejav ovplyvní to, o čom chceme povedať alebo napísať. 

1. **Funkcia** (odpovedá na otázky: ***Načo? Aký je zámer?)*** – *autorský zámer* – chce informovať, vysvetľovať, povedať svoj názor alebo vyjadriť pocity – každý zámer si žiada iné prostriedky a konečná podoba textu alebo prejavu bude vždy iná obsahom i formou. 
1. **Situácia** (odpovedá na otázky: ***Kde? Ako? S kým?*** – z každej situácie vyplynie osobitný text alebo prejav. 
1. **Adresát** (odpovedá na otázku: ***Kto číta? Kto počuje?)*** – ide o subjektívny štýlotvorný činiteľ, tak ako pri autorovi. 

**SLOHOVÝ POSTUP**

- ***Spôsob skladania a usporiadania častí textu*** prostredníctvom prostriedkov, ktoré zameriava napr. na *príbeh, vlastnosti, informáciu alebo súvislosti medzi javmi.*

- ***Postup***, akým sa ***skladajú, usporadujú, členia alebo spájajú jednotlivé zložky textu***. 

**Informačný postup** 

- ***Podáva informácie a vecne konštatuje isté fakty** -* uplatňuje sa v *administratívnych žánroch*, častý je v *publicistike* i vo *vedeckých textoch*.
- ÚTVARY: *správa, oznámenie.*

**Opisný postup** 

- Sústreďuje sa na ***vlastnosti osôb, vecí a dejov*** – používa sa v *návodoch, opisoch, posudkoch, životopisoch, charakteristikách, cestopisoch, reportážach.*

- ÚTVAR: ***opis** (statický, dynamický, jednoduchý, odborný, umelecký).*

- ZNAKY: nesúdržnosť, výpočet vlastností, prítomný čas, subjektívnosť

- JAZYKOVÉ PROSTRIEDKY: *podstatné mená, prídavné mená, príslovky spôsobu a miery, slovesá.* 

**Rozprávací postup**

- Je založený na ***dejovej línii***, ktorá sa ***odohráva v čase a priestore*** – oboznamuje čitateľa s nejakým *príbehom* alebo *udalosťou*.  

- Uplatňuje sa v ***epických umeleckých textoch** (rozprávka, povesť, poviedka, novela, román), **publicistických beletristických žánroch** (fejtón, reportáž) a v **hovorovom štýle.***

- ÚTVAR: *rozprávanie*.  

- ZNAKY: *ucelenosť, časová následnosť a príčinná súvislosť deja, aktuálnosť, objektívnosť alebo subjektívnosť, jednoduché vety.*

**Výkladový postup**

- Zachytáva ***vnútorné vzťahy medzi faktami***, ktoré ***objektívne*** ***vysvetľuje a porovnáva***.

- ÚTVARY: *výklad a úvaha*.

- Vyskytuje sa v písomných útvaroch ***náučného štýlu** (výklad, štúdia) a analytických článkoch **publicistického štýlu** (úvaha, recenzia).* 

- ŽÁNRE: *referát, prednáška, prejav, diskusia, úvaha, úvodník, komentár, esej, recenzia.*



**2. a) Zaraďte Jozefa Cígera - Hronského a jeho dielo Jozef Mak do literárneho obdobia. Analyzujte dielo Jozef Mak: literárny druh, žáner, miesto, čas príbehu, kompozícia. Prerozprávajte príbeh. Identifikujte druh rozprávača a jeho úlohu v diele. Uveďte príklad lyrizácie prózy v tomto diele.**

`    `**b) Charakterizujte hlavné postavy, ktorá z nich a akým smerom sa vyvíja. Vysvetlite symbolický význam mena hlavnej postavy a myšlienku v ukážke 1.**

**Jozef Cíger HRONSKÝ (1896-1960)**

- Rodák zo *Zvolena*, absolvoval učiteľský ústav a bol vojakom na talianskom fronte. Po 2. svetovej vojne emigroval do *Argentíny*.

- Žil v *Martine* a angažoval sa v *Matici slovenskej* a viedol časopis pre deti *Slniečko* – písal prózu a detskú literatúru.

- Diela: **Jozef Mak, Pisár Gráč, Smelý zajko v Afrike, Tri prasiatka.** 


**JOZEF MAK**

- ***Expresionistický a fatalistický román so sociálnou témou*** – je jedinečný svojou formou a nezvyklým rozprávačom. 

- ***Fatalita (osudovosť)*** románu spočíva v tom, že **hlavná postava Jozef Mak** bude mať dopredu určený ťažký osud – je ***symbolom jednoduchého slovenského človeka, vďaka ktorému národ prežil.*** 

- ***Expresionizmus*** sa prejavuje výraznými časťami deja, kde postavy málo rozprávajú, lebo silný cit ich blokuje natoľko, že nemôžu vysloviť to, čo chcú. 

- Svojou formou patrí medzi najlepšie slovenské romány, *lyrizuje* mnohé pasáže (epitetá, metafory, zvukomaľba) a jedinečne pracuje s *pásmom rozprávača a pásmom postáv* – využíva *rozprávkový motív*.*  

- ***Rozprávač*** *vstupuje do deja, prihovára sa svojej postave a hovorí za ňu*, lebo *Jozef Mak* nevie o svojich citoch hovoriť, pretože *všetko sa odohráva v jeho vnútri*. 

- Román sa odohráva v rokoch ***1900 - 1930*** v *chudobnom dedinskom prostredí.* 

- Hlavným hrdinom je **Jozef Mak - obyčajný človek - „človek milión“** - autor zachytáva jeho osudy *od narodenia po 30. rok jeho života.* 

- **Kompozícia:** Román má *75 kapitol označených číslom* - viaceré sa začínajú *lyrickým opisom prírody* – autor využíva ***kontrast medzi postavami** (Jozef – Jano, Maruša – Jula) a **kontrast citov a činov** (láska – sklamanie, bohaté ľudské vnútro – neschopnosť vyjadriť svoje city slovom).* 





DEJ

- **Jozef Mak** sa narodil ako nemanželský syn matke – **vdove Makovej** – a krstná matka – nedôsledná **Hana Meľošová** – nedodržala všetky krstné zvyky v dedine. 

- Jeho **brat Jano** ho nenávidí, lebo sa musí do jeho šiestich rokoch o neho starať, kým matka ťažko robila na oboch.

- Neskôr ho matka dala do služby k **bačovi Kubandovi**, ktorý mu neplatil toľko, čo mal.



- Zhorel im dom, *Jozef* postaví druhý na *Janovom* pozemku, a preto *Jano* považuje polovicu domu za svoju. 

- **Jozefov** **otec, Gregor Biaľoš**, sa nemôže verejne priznať k jeho otcovstvu a neskôr ho privalil strom v hore, kde *Jozef* pracoval ako drevorubač.

- Keď *Jozef* zažíva prvé šťastné životné obdobie – lásku k **Maruši** – príde povolanie na vojnu do *Komárna*. 

- Keď sa vráti, tak matka je mŕtva a *Maruša* je vydatá za jeho brata *Jana*. 

- *Jozef* si po čase vezme telesne postihnutú dievčinu **Julu** zo súcitu za ženu, ktorá neskôr zomiera pri pôrode druhého dieťaťa.

- *Jozef* ostáva s dvoma deťmi sám, ale autor mu dáva nádej, že jeho život sa obráti k dobrému. 

HLAVNÉ POSTAVY


**Jozef Mak** 

- *Obyčajný dedinský človek*, ktorého údelom je všedná každodennosť a ***zápas o pochopenie sveta i seba samého.*** 

- ***Jeho meno charakterizuje početnosť, drobnosť, no nie výnimočnosť*** – takých ako je on je na svete veľa. 

- ***Symbol jednoduchého slovenského človeka, vďaka ktorému národ prežil*** - prijíma beh dejín tak, ako prichádzajú, nerieši celonárodné problémy, ale poctivo žije aj napriek nešťastiam, ktoré ho v živote sprevádzajú. 

- Je to ***individualista*** - nezapája sa do kolektívu. 

**Jula Petrisková** 

- Nízke dievča s utrápenými očami - *mrzáčka* - ľavú ruku má od pleca po lakeť vyschnutú.

- Poslušná, ústupčivá a pomáha tomu, kto ju potrebuje. 

- Za *Jozefa* sa vydá z lásky a tá ju urobí peknou. 

- Keď *Jozef* chodí za *Marušou*, začne sa trápiť, chradne, uzatvára sa do seba a odcudzuje sa mu, ale keď sa jej narodí druhé dieťa, *Jozef* jej prejaví lásku, chcela by žiť, no už nevládze a umiera.

**Maruša Meľošová** 

- ***Najexpresionistickejšia postava v diele*** - prekoná zmenu z *krásneho a dobrého dievčaťa na škaredú a skazenú ženu.* 

- Z celej *Meľošovskej rodiny* bola najusilovnejšia - otec často pil a vyháňal ich z domu - *Maruša* sa za neho hanbila. 

- Zažila s *Jozefom* krásnu lásku, no keď odišiel na vojnu, vydala sa za *Jana*, lebo si myslela, že sa už *Jozef* nevráti.

- Po chorobe stratila krásu, jej tvár bola poznačená rapinami, začala piť, prestala sa starať o dieťa a muž ju bil. 

- Po návrate *Jozefa* príde na to, čo stratila a ťažko sa s tým vyrovnáva, začne byť náruživá, zvádza ho, chce byť stále v jeho blízkosti, hoci vie, že je ženatý, pije stále viac a skončí tragicky.































**Maturitné zadanie 18**

**1. a) Vysvetlite pojem komunikácia, prečo komunikujeme? Uveďte, ktoré zložky potrebujeme, aby komunikácia vznikla. Aké dve formy komunikácie v jazyku sa využívajú? Ktoré prvky sa využívajú pri neverbálnej komunikácii? S akými druhmi komunikácie sa stretávate? Uveďte príklady.**

`     `**b) Z ukážky 2 vyberte informácie o podmienkach úspešnej komunikácie**  

`         `**a dokumentujte ich využitie na konkrétnom príklade v živote. Súvisí obsah**  

`         `**poslednej vety v ukážke 2 s podmienkami úspešnej komunikácie? Zdôvodnite**  

`         `**svoje tvrdenie.**

**2. a) Analyzujte dielo J. D. Salingera Kto chytá v žite: žáner, miesto a čas príbehu, rozprávač, postavy, kompozičný postup, príbeh.**

`    `**b) Charakterizujte hlavnú postavu. Pomocou ukážky 1 vysvetlite názov diela.**


**Ukážka 1**

**J. D. Salinger: Kto chytá v žite**

(úryvok)

*„Ja si v jednom kuse predstavujem, ako sa davy malých deciek hrajú na takom velikánskom žitnom [poli](javascript:void\(0\)). Tisíce malých deciek, a široko-ďaleko niet ani jedinkého dospelého, myslím teda okrem mňa. A ja ti stojím na kraji nejakej strašidelnej priepasti. A vieš, čo musím robiť? Musím chytiť každého, kto sa priblíži k tej priepasti. Rozumieš, ak uteká a nedíva sa, kde beží, ja musím odniekiaľ vyliezť a chytiť ho. A toto by som robil od rána do večera. Chytal by som tie decká v žite. Viem, že je to bláznovstvo, ale je to jediná vec, čo by som naozaj rád robil."* 


**Ukážka 2**

` `*„Často sa ma ľudia pýtajú, či je možné naučiť niekoho efektívne, úspešne komunikovať. Odpoveď je jednoduchá: áno. Naučíme ho pár trikov: správny výber slov, adekvátna dĺžka výpovedí, vzpriamené a relaxované telo, otvorené gestá, rovnocenné podanie ruky, úsmev na tvári, vhodné oblečenie, decentný parfum. Ale ak pritom nezoberieme do úvahy osobnosť človeka, jeho záujmy, potreby, prostredie, v ktorom žije, a množstvo ďalších faktorov, môže sa nám ľahko stať, že viac pokazíme, ako napravíme.“*

`                                                                              `*(Škvareninová Oľga – Rečová komunikácia)*









**Maturitné zadanie 18 – vypracovanie**

**časť 1** 

1. **a) Vysvetlite pojem komunikácia, prečo komunikujeme? Uveďte, ktoré zložky potrebujeme, aby komunikácia vznikla. Aké dve formy komunikácie v jazyku sa využívajú? Ktoré prvky sa využívajú pri neverbálnej komunikácii? S akými druhmi komunikácie sa stretávate? Uveďte príklady.**

`     	`**b) Z ukážky 2 vyberte informácie o podmienkach úspešnej komunikácie**  

`        	`**a dokumentujte ich využitie na konkrétnom príklade v živote. Súvisí obsah**  

`        	`**poslednej vety v ukážke 2 s podmienkami úspešnej komunikácie? Zdôvodnite**  

`         	`**svoje tvrdenie.**

**KOMUNIKÁCIA**

- Z latinského slova *communicare* (*dorozumievať sa, oznamovať)* – ***prenos obrazu informácie medzi účastníkmi komunikácie*** (*komunikantmi*) ***v istej komunikačnej situácii pomocou spoločného systému znakov.***

- Súvisí so životom každého človeka, obohacuje ho a poskytuje mu ***informácie*** - prostredníctvom komunikácie získavame *poznatky, názory*, dozvedáme sa o *postojoch, hodnotách, spôsobe života a životnom štýle.* 

- ***Usmerňuje naše konanie a správanie***, ovplyvňuje náš výkon a celkový pohľad na život a spoločnosť – prostredníctvom nej poznávame seba a iných a ***nadväzujeme sociálne kontakty.*** 

- *Sprostredkúva informácie*, ktoré tvoria ***tému*** komunikácie - k *podmienkam správnej komunikácie* patrí: *jasnosť, zrozumiteľnosť a správnosť informácie, rýchly a primeraný spôsob prenosu, spätná väzba.*

ZLOŽKY KOMUNIKÁCIE

**Komunikačná situácia**

- Súhrn *sociálnych a technických podmienok*, v ktorej sa komunikačná udalosť koná. 

**Adresát** (prijímateľ)

- ***Prijíma informáciu***, ktorú *dekóduje* (mení informáciu na myšlienku), *interpretuje* (objasňuje zmysel textu) a *spracúva vo svojom vedomí na ďalšie použitie* - je ovplyvnený *vekom, vzdelaním, prostredím, vzťahom k odosielateľovi, očakávaniami a skúsenosťou.* 

**Autor** (odosielateľ)

- ***Vytvára informáciu***, ktorú chce odoslať inému účastníkovi komunikácie prostredníctvom ***kódovania*** (myšlienky sa menia na slová alebo text) - je ovplyvnený biologickými faktormi *(vek, pohlavie, zdravie),* charakterovými vlastnosťami, vzdelaním, stupňom poznania reality, spoločenským postavením, prostredím, v ktorom žije a komunikačnou situáciou.

- Snaží sa dosiahnuť istý **komunikačný cieľ** a používa na to rôzne postupy: ***informačný*** (podáva informáciu o stave veci), ***argumentačný*** (zaujíma postoj v prospech alebo neprospech veci), ***agitačný*** (chce prijímateľa pre niečo získať a ovplyvniť ho). 

FORMY KOMUNIKÁCIE

**Verbálna komunikácia**

- Predstavujú ju ***jazykové prostriedky reči*** - najčastejšie formy ústnej jazykovej komunikácie: *monológ, vnútorný monológ, dialóg, replika.* 

**Neverbálna komunikácia**

- Predstavujú ju ***mimojazykové prostriedky***: *zrakový kontakt* (pohľady), *mimika* (pohyby očí, úst, tváre), *kinetika* (pohyby tela, chôdza, postoj), *gestikulácia* (pohyby rúk), *proxemika* (priestorová a časová vzdialenosť medzi odosielateľom a prijímateľom), iné znaky (dotyky, objatie, podávanie ruky, intonácia, plynulosť reči, účes, úprava, oblečenie, písmo).

DRUHY KOMUNIKÁCIE

- **Súkromná komunikácia** – odohráva sa v ***súkromnej sfére*** – účastníci často využívajú *nespisovné slová a slangové výrazy* – vzdialenosť medzi nimi býva malá, gestá a mimika sú výrazné. 

- **Verejná komunikácia** – realizuje sa vo ***verejnej sfére*** (štátnej správe, administratíve, armáde, v prostriedkoch masovej komunikácie) – využíva *spisovný jazyk, zdvorilostné formulky, spoločenský odstup a odborné slová* – veľmi úsporne sa využíva mimika a gestá a medzi účastníkmi je väčšia vzdialenosť.

- **Asertívna komunikácia -** je súčasťou *efektívnej komunikácie* - autor si cení seba ako osobnosť, presadzuje svoj názor, ale neuráža a toleruje aj názory iných - schopnosť človeka počúvať druhých a neprerušovať výpoveď častými otázkami alebo poznámkami.

- **Pasívna komunikácia** - človek ustupuje, pociťuje stratu vlastnej hodnoty, nedokáže vyjadriť svoj názor a má nervózne gestá.

- **Agresívna komunikácia** - vnucovanie názorov, povýšenecký tón hlasu a trhavé pohyby.

PODMIENKY ÚSPEŠNEJ KOMUNIKÁCIE

**Efektívna komunikácia** - realizuje sa spoluprácou účastníkov komunikácie, ktorí sa snažia byť navzájom ústretoví (empatickí).

Empatickí ľudia vedia:

- *Čo chcú povedať.*
- *Nájsť spôsob, ktorým si získajú poslucháča.*
- *Udržiavať vzťahy.*
- *Zaujímať sa o to, čo sa poslucháčovi páči a čo ho zaujíma.*
- *Vybrať si z rôznych komunikačných možností.*
- *Kedy a kde komunikovať.*
- *Komunikovať jasne, stručne a zrozumiteľne.*
- *Aktívne počúvať.*
- *Prijaté informácie vedieť pochopiť a objasniť.*

**Princípy efektívnej komunikácie**

1. ***Princíp kooperácie (spolupráce)*** – komunikanti by mali komunikovať tak, ako sa v danej situácii očakáva: *primerane rozsahom, pravdivo, zreteľne a k veci.*
1. ***Princíp zdvorilosti (úcty)*** – komunikanti by sa mali *vzájomne rešpektovať, prejavovať si úctu, veľkorysosť, hľadať čo najviac spoločných bodov, vzájomne sa pochváliť*. Odosielateľ by mal byť pozorný, aby sa pri formulovaní výpovede nedotkol citov prijímateľa.
1. ***Princíp irónie*** – iróniou v komunikácii *tvrdíme opak, ako vypovedá doslovný význam textu.* Slúži na zaujímavejšie vystihnutie skutočnosti alebo jemnejšie formulovanie nepríjemnej informácie. 







**Z ukážky 2 vyberte informácie o podmienkach úspešnej komunikácie a dokumentujte ich využitie na konkrétnom príklade v živote.**

**Súvisí obsah poslednej vety v ukážke 2 s podmienkami úspešnej komunikácie? Zdôvodnite svoje tvrdenie.**


**Ukážka 2**

` `*„Často sa ma ľudia pýtajú, či je možné naučiť niekoho efektívne, úspešne komunikovať. Odpoveď je jednoduchá: áno. Naučíme ho pár trikov: správny výber slov, adekvátna dĺžka výpovedí, vzpriamené a relaxované telo, otvorené gestá, rovnocenné podanie ruky, úsmev na tvári, vhodné oblečenie, decentný parfum. **Ale ak pritom nezoberieme do úvahy osobnosť človeka, jeho záujmy, potreby, prostredie, v ktorom žije, a množstvo ďalších faktorov, môže sa nám ľahko stať, že viac pokazíme, ako napravíme.“***
\*


*(Škvareninová Oľga – Rečová komunikácia)*


PODIENKY ÚSPEŠNEJ KOMUNIKÁCIE

Správny výber slov, adekvátna dĺžka výpovedí, vzpriamené a relaxované telo, otvorené gestá, rovnocenné podanie ruky, úsmev na tvári, vhodné oblečenie, decentný parfum + osobnosť človeka.

























**časť 2**

**2. a) Analyzujte dielo J. D. Salingera Kto chytá v žite: žáner, miesto a čas príbehu, rozprávač, postavy, kompozičný postup, príbeh.**

`    `**b)  Charakterizujte hlavnú postavu. Pomocou ukážky 1 vysvetlite názov diela.**

**Jerome David SALINGER (1919-2010) - KTO CHYTÁ V ŽITE**

- Narodil sa v *New Yorku* v rodine obchodníka, absolvoval vojenskú akadémiu a zúčastnil sa *2. svetovej vojny.* Napísal *poviedky* **Deväť poviedok** a *psychologický román* **Kto chytá v žite**:

- Autor využíva ***rozprávačský postup pikareskných románov*** – hlavný hrdina *strieda prostredia, stretáva ľudí a zažíva nezažité* – má 26 kapitol. Na hlavnej postave ***zobrazil pocity generácie***, ktorá je ***nespokojná so spoločnosťou***. 
- ***Rozprávač v 1. osobe singuláru*** a zároveň hlavná postava neinformuje čitateľa úplne a načas (***nespoľahlivosť v rozprávaní – nespoľahlivý rozprávač***), pretože príbeh rozpráva *dospievajúci chlapec s duševnými problémami.* 

- Hlavný hrdina sa nevie vyrovnať so smrťou brata na fronte a ani ***nemá vôľu zapojiť sa do sveta dospelých***, ktorí sa nezmenili ani po skúsenostiach z vojny – dej sa odohráva v meste *New York* počas *troch predvianočných dní*. 

- Vďaka ***humoru, slovníku a typickými osobnostnými problémami mladého chlapca*** je tento román jedným z najpopulárnejších diel mládeže. 

PRÍBEH

- **Holden Caulfield** je *16-ročný študent strednej školy v Pensylvánii* – je to už jeho štvrtá škola, nie je úspešný ani tu, vyhodili ho, lebo prepadol zo štyroch predmetov a nepomohol ani pohovor s rodičmi. 

- Pochádza zo zámožnej rodiny, otec je *úspešný advokát* a matka je poznamená smrťou **brata Allieho**. Majú ešte jedného syna **D.B.**, ktorý všetky ideály stratil v *2. svetovej vojne.* Najmladšia v rodine je *10-ročná* **Phoebe**, ktorú Holden považuje za *jedinečného, správneho a neskazeného tvora.* 

- *Holden* vyčíta dospelým, že hneď zabudnú na blízkych, keď im zomrú. Sklame sa nielen v dospelých vo svojej rodine *(ľahostajnosť, pretvárka, spoločenské konvencie namiesto citov),* ale aj u učiteľov. 

- Ukazuje ***prostredie chlapčenských škôl***, kde sa chlapci učia ako obstáť vo svete, o ktorý *Holden* nejaví záujem. Citová kríza ho zastihne v najhoršom čase – v čase dospievania a pred *Vianocami*, kde každý niekam patrí. *Holden* vie, že nemá silu po prázdninách pokračovať na ďalšej škole, a preto sa obáva prísť domov. Potulovaním sa ochorie, lieči sa v sanatóriu, kde rozpráva svoj príbeh.

- ***Symbolicky vyznieva je prianie stáť pri okraji priepasti a chytať deti, ktoré sa hrajú na žitnom poli a netušia, že na jeho konci je priepasť, ktorú on už zbadal.*** 

**Charakterizujte hlavnú postavu.** 

**Pomocou ukážky 1 vysvetlite názov diela.**

**Vysvetlenie názvu** 

*Holdenovi* sa sníval sen, že stojí v žitnom poli pri priepasti a hrajú sa tam deti, ktoré môžu do priepasti spadnúť a on je tam na to, aby ich ochránil.

Bezprostredný názov románu pochádza z básne: ***Keď raz človek niekde v žite stretne človeka***.

ŽITNÉ POLE - symbol *Ameriky* v minulosti, kým ju neznečistili továrne a dravosť za peniazmi. 

PRIEPASŤ – nebezpečenstvo a strach zo straty z dospievania.


































**Maturitné zadanie 19**

**1. a) Definujte vlastnými slovami pojmy: homonymá, synonymá, antonymá a uveďte k nim 2 príklady. Vytvorte synonymické rady k slovám: bežať, oblek, výbušný. Vysvetlite pojmy: jednoslovné pomenovania, viacslovné pomenovania, združené pomenovania. Aký je rozdiel medzi príslovím, porekadlom a pranostikou?  Tvrdenie doplňte príkladmi. Vysvetlite, čo je univerbizácia a multiverbizácia.**	

`     `**b) Charakterizujte slovotvorné postupy v slovenčine. Rozhodnite, ako boli utvorené slová: prehodnotiť, dejepis, minerálka, čitateľská verejnosť, TASR, panelák, bus, autobus.**

**2. a) Vysvetlite pojmy: voľný verš, rytmicko-syntaktický paralelizmus, populárna pieseň.**

`    `**b) Stručne prerozprávajte najvýznamnejšie udalosti zo života Milana Rúfusa a Miroslava Válka. Charakterizujte ich tvorbu: debutujúce zbierky a aspoň 2 ďalšie zbierky. Interpretujte z ideovej stránky básne v ukážkach 1, 2.**

## **Ukážka 2**
## **Miroslav Válek - Jesenná láska**
*Láska je strašne bohatá, láska, tá všetko sľúbi,
no ten, čo ľúbil, sklamal sa a ten, čo sklamal, ľúbi.
Prach dlhých smutných letných dní na staré lístie padá,
poznala príliš neskoro, ako ho mala rada.

Tak každoročne v jeseni svetlá sa tratia z duše
a človek, koník túlavý, od srdca k srdcu kluše.
Pre každé chce zomierať, žiť nechce pre nijaké
chcel by mať jedno pre seba, je mu jedno aké.
Možno, že iba obrázok, možno tôňu iba.

No pred cieľom sa zastaví. Komu zas srdce chýba?
Zo všetkých mojich obrázkov mámivý ošiaľ stúpa.
Bola to láska? Sklamanie? Aj láska bola hlúpa,
že chcela všetko naraz mať a všetko naraz stráca.

Koľko ráz v noci májovej hľadeli do mesiaca.
No máj im málo šťastia dal a krátke bolo leto,
len jeseň, tá vie o všetkom a jeseň nepovie to.
Šla zima dolu údolím a niesla odkaz máju.
Túžieval, čakal, dočkal sa. Odišla. Nepozná ju.

Láska je strašne bohatá, láska, tá všetko sľúbi,
no ten, čo ľúbil, sklamal sa a ten, čo sklamal, ľúbi.
Prach dlhých smutných letných dní na staré lístie padá,
poznala príliš neskoro, ako ho mala rada.*


![](Aspose.Words.8a15835a-5942-4a87-9616-e0d7c59e66d0.006.png)

**Ukážka 1**

**Milan Rúfus – Báseň a modlitba**

Čo sa ty v básni dozvedáš:

*Keď plače oblak, to je dážď.*	

*Keď nebo plače, je to rosa.*

*Keď plače lúka, je v tom kosa.*

*Keď plače strom, je priskyrica.*

*Keď ty plačeš – dve tvoje líca*

*sa rozprávajú o duši.*

*Modlitbička to osuší.*

*A ako božie slniečko*

*zatlačí slzu pod viečko.*

*Báseň a modlitba sú sestry.*

*Pozvi ich k sebe, stôl im prestri.*














**Maturitné zadanie 19 – vypracovanie**

**časť 1 a**

**1. a) Definujte vlastnými slovami pojmy: homonymá, synonymá, antonymá a uveďte k nim 2 príklady. Vytvorte synonymické rady k slovám: bežať, oblek, výbušný. Vysvetlite pojmy: jednoslovné pomenovania, viacslovné pomenovania, združené pomenovania. Aký je rozdiel medzi príslovím, porekadlom a pranostikou?  Tvrdenie doplňte príkladmi. Vysvetlite, čo je univerbizácia a multiverbizácia.**

**HOMONYMÁ**

Rovnozvučné slová, ktoré ***rovnako znejú***, ale majú ***odlišný význam*** – napr. *list (na strome) a list (napísaný), rys (zviera) - rys (výkres).*        

**SYNONYMÁ**

Rovnoznačné slová, ktoré ***odlišne znejú***, ale majú ***podobný alebo rovnaký význam***, pričom patria vždy do toho istého slovného druhu – napr. *nemoc-choroba, milý-príjemný* - môžu tvoriť ***synonymické dvojice** (švárna-rúča)* alebo ***synonymické rady** (plakať-nariekať-bedákať).*                                                                                                                                   

**ANTONYMÁ**

Opozitá – sú ***slová s opačným významom*** – napr. *deň a noc, dobrý a zlý.*

**Vytvorte synonymické rady k slovám*** 

*bežať, oblek, výbušný.*

*bežať* – utekať, hnať sa, uháňať, upaľovať, prášiť, fujazdiť, upínať, trieliť.

*oblek* – šaty, odev, oblečenie, rúcho, odedza.

*výbušný* -  prudký, temperamentný, prchký, popudlivý (človek).


**JEDNOSLOVNÉ  POMENOVANIA**

***Jeden lexikálny význam*** sa pomenúva ***jedným slovom*** - napr. *stôl, učiteľ, hodiny.*


**VIACSLOVNÉ POMENOVANIA**

***Jeden lexikálny význam*** sa pomenúva ***viacerými slovami*** - ustálené slovné spojenia – nedajú sa rozdeliť, používajú sa ako celok – **frazeologizmy**.

**ZDRUŽENÉ POMENOVANIA**


***Jeden lexikálny význam*** sa pomenúva ***viacerými slovami*** - nemajú expresívny charakter ani obrazný význam - väčšina plní funkciu ***termínov*** - základom je zväčša *podstatné meno* alebo *sloveso*: *šijací stroj, zasadacia sieň, Slovenská republika.*

**PRÍSLOVIE**

***Vychováva*** konkrétneho človeka, ktorému ho hovoríme *- Kto druhému jamu kope, sám do nej padne.*

**POREKADLO**

***Komentuje poznatky, činy a skúsenosti*** *- Aký otec, taký syn.*

**PRANOSTIKA**

***Ustálené folklórne výroky***, ktoré sa ako ***výsledok dlhodobej skúsenosti ľudu*** týkajú vecí v ***prírode*** (počasie, ročné obdobia, práce na poli, kalendár) - *Katarína na blate a Vianoce na zlate, Medardova kvapka, štyridsať dní kvapká.*

**UNIVERBIZÁCIA**

***Skracovanie viacslovných pomenovaní do jedného slova***, napr. *maturitná skúška* – *maturita.* 

**MULTIVERBIZÁCIA**

***Namiesto jedného slova na pomenovanie použijeme viac slov***, napr. *obhliadnuť* – *vykonať prehliadku*.
































**časť 1 b**

**	

`     `**b) Charakterizujte slovotvorné postupy v slovenčine. Rozhodnite, ako boli utvorené slová: prehodnotiť, dejepis, minerálka, čitateľská verejnosť, TASR, panelák, bus, autobus.**

**SLOVOTVORNÉ POSTUPY V SLOVENČINE**

**1. Tvorenie slov**

1) ***odvodzovaním:*** 
- prechodom do iného ohýbania, napr. *uletieť – úlet.* 
- odvodzovaním pomocou slovotvornej **prípony** (sufix), napr. *vrát-**nik**.*
- odvodzovaním pomocou slovotvornej **predpony** (prefix), napr. **pre**-krásny.
- odvodzovaním pomocou slovotvornej **predpony i prípony súčasne**, napr. ***pred**-škol-**ský**.*

***b) skladaním slov**,* napr. *more + plavba = moreplavba.*

***c) skracovaním slov*** – vytvárame ***skratky** (MUDr.), **značky** (km), **skratkové slová** (NHL).*

**2. Preberanie slov** 

– napr. z angličtiny (*volejbal, server*), francúzštiny (*rúž*), nemčiny (*kuchyňa*), latinčiny (*január*), maďarčiny (*klobása*) a iných jazykov.

**3. Tvorenie viacslovných pomenovaní**

***a) jednoslovné***

***b) viacslovné*** – skladajú sa z viacerých slov, ale pomenúvajú len jeden objekt (napr. *triedny učiteľ*):

**Združené pomenovania** – nedodávajú vyjadreniu obraznosť, napr. *zasadacia sieň*. 

**Frazeologizmy** – pomenovanie je obrazné: 

- ***príslovie*** – vychováva konkrétneho človeka, ktorému ho hovoríme *(Kto druhému jamu kope, sám do nej padne).*
- ***porekadlo*** – komentuje poznatky, činy a skúsenosti *(Aký otec, taký syn).*
- **pranostika** – má súvis s počasím, ročným obdobím alebo kalendárom *(Medardova kvapka, štyridsať dní kvapká).* 

Podľa pôvodu rozlišujeme **ľudové, mytologické** *(Achillova päta)*, **biblické** *(leží ako Lazar),* **historické** *(Kocky sú hodené)* a* **literárne** *(boj proti veterným mlynom)* frazeologizmy a frazeologické jednotky (ustálené slovné spojenia), ktorými sa zaoberá frazeológia.

**4. Prenášanie významu (tvorenie nepriamych pomenovaní)**

1) ***na základe vonkajšej podobnosti*** s inými predmetom*:*
- ***metafora** –* napr. *oko (ľudské) a oko (na sieti).* 
- ***personifikácia** (zosobňovanie) –* obrazné a nepriame pomenovanie, v ktorom sa zosobňujú ľudské vlastnosti na neživé predmety alebo zvieratá, napr. *rieka šepká.* 

***b) na základe vnútorných súvislostí a vzťahov:***

- ***metonymia –*** napr. *čítam Hviezdoslava* – čítam dielo od Hviezdoslava – súvislosť medzi autorom a dielom. 

**5. Pretváranie slov**

**Univerbizácia** – skracovanie viacslovných pomenovaní do jedného slova, napr. maturitná skúška – *maturita.* 

**Multiverbizácia** – namiesto jedného slova na pomenovanie použijeme viac slov, napr. obhliadnuť – *vykonať prehliadku*.

**Rozhodnite, ako boli utvorené slová:**

*prehodnotiť, dejepis, minerálka, čitateľská verejnosť, TASR, panelák, bus, autobus*

*prehodnotiť* – odvodzovanie

*dejepis* – skladanie

*minerálka* – skracovanie (univerbizácia)

*čitateľská verejnosť* – multiverbizácia

*TASR* – skracovanie

*panelák* – skracovanie (univerbizácia)

*bus* – skracovanie

*autobus* – skladanie














**časť 2 a**

**2. a) Vysvetlite pojmy: voľný verš, rytmicko-syntaktický paralelizmus, populárna pieseň.**

**VOĽNÝ VERŠ**

***Protiklad rytmicky organizovaných veršov*** - vznikol v literatúre *koncom 19. storočia* – nevyužíva *rým* a niekedy upúšťa od *interpunkcie* a *veľkosti písmen*. 

**RYTMICKO-SYNTAKTICKÝ PARALELIZMUS**

Verš je aj vetou (1 verš = 1 veta) – zhoda ***veršového*** (významového) a ***rytmického*** členenia. 

**POPULÁRNA PIESEŇ**

- ***Typ básne, ktorý spája poéziu s hudbou*** - člení sa na strofy, vyznačuje sa znakmi poézie *(rým, refrén, rytmus, metafora, opakovanie).*            

- Je *určená širokým vrstvám obyvateľstva* - v texte vyjadruje ***pocity generácie a doby, v ktorej vzniká.***

- Skladatelia: *Kamil Peteraj, Boris Filan, Jozef Urban.*


























**časť 2 b**

`    `**b) Stručne prerozprávajte najvýznamnejšie udalosti zo života Milana Rúfusa a Miroslava Válka. Charakterizujte ich tvorbu: debutujúce zbierky a aspoň 2 ďalšie zbierky. Interpretujte z ideovej stránky básne v ukážkach 1, 2.**

**Milan RÚFUS (1928-2009)**

- Narodil sa v *Závažnej Porube Liptove*, pôsobil ako vysokoškolský pedagóg na *Filozofickej fakulte Univerzity Komenského*, písal poéziu – bol *básnik, literárny historik, prekladateľ a esejista a* niekoľkokrát bol ***nominovaný na Nobelovu cenu za literatúru.*** 

- Prvé básne publikoval v časopisoch *Prameň, Nový rod, Mladá tvorba a Borba.*
\*


- Debutoval básnickou zbierkou **Až dozrieme**, ktorá znamenala výrazný posun dobového chápania poézie. 

- Jeho tvorbu ovplyvnil ***symbolizmus***, mal ***silné sociálne cítenie***, inšpiroval sa ***slovenskou ľudovou slovesnosťou*** a dielami viacerých ***slovenských maliarov***. 

- *Odsudzoval zbrojenie a nešetrný prístup človeka k prírode* - jeho poézia bola ovplyvnená *povahou* (bol smutný z ľudskej [bolesti](javascript:void\(0\)) na celom svete) a *politikou* (socialistická perspektíva a túžba po skutočnej ľudskej družnosti). 



TVORBA

- Predstavil sa ako ***básnik s autonómnym pohľadom na životné a morálne hodnoty ľudského konania*** - *lásku, pravdu, krásu, utrpenie a tragiku človeka i sveta druhej polovice 20. storočia*. Veľmi vnímavo a citlivo *hľadá zmysel a podstatu ľudského života*.

- Bol básnikom *ticha, jednoduchosti, úprimnosti, hĺbavosti a osobného prežívania poézie* - v centre jeho pozornosti je ***osud jednoduchého človeka, ktorý statočne znáša svoj ťažký údel.*** 

- Okrem tvorby pre dospelých sa venoval aj *prerozprávaniu rozprávok a písaniu básní o deťoch, detstve a pre deti.* 

- Prekladal z *češtiny, ruštiny, nórčiny a španielčiny*. Jeho diela vyšli knižne v *angličtine, bulharčine, češtine, francúzštine, maďarčine, nemčine, nórčine, poľštine, rómčine, ruštine, taliančine, čínštine a ďalších jazykoch.* 

- Po básnikovi je pomenovaná planétka *(33158) Rúfus*, ktorú objavili Leoš Kornoš a Peter Kolény z *Astronomického a geofyzikálneho observatória FMFI UK v Modre 26. februára 1998.* 

- Významné diela: **Až dozrieme, Chlapec maľuje dúhu, Zvony, Modlitbičky.**
- Zbierky básní **Chlapec** a **Chlapec maľuje dúhu** - hovoria o *pominuteľnosti človeka, smrti a potrebe lásky vo svete.*
- **Kolíska** - touto básnickou zbierkou chcel zachrániť *detstvo a detský svet*. 

- **Zvony*** - v zbierke je cítiť spätosť s *prírodou* – rozoberá témy: d*etstvo, dospievanie, smerovanie človeka* - básnik sa zamýšľa nad *osudom, životom a osudom ľudstva*.

MOTÍVY TVORBY


\1)  **Rustikálny motív** – *spätosť človeka s prírodou a vidiekom\.*
\2)  Vlastné ***životné skúsenosti*** a dôraz na ***duchovné hodnoty**\.*

\3)  Motív ***úprimného a čistého detstva***, od ktorého sa odvíja život človeka\.
\4)  **Biblický motív** – zdôrazňuje ***kresťanský humanizmus v živote človeka\.***
\5)  ***Kritické hodnotenie aktuálnych spoločenských udalostí\.***

Debutujúca zbierka poézie **AŽ DOZRIEME (1956)**

- ***Manifest mladej generácie*** - po dobe schematizmu priniesla ***nové estetické a ideové hodnoty.*** 

- Optimizmus predošlej generácie vystriedal ***smútok a tragika***, ktoré vznikli z obavy o budúcnosť človeka vo svete plnom násilia a krutosti. 

- Zobrazuje ***motív domova, detstva a lásky*** - autor sa prejavil ako básnik s hlbokým ***sociálnym a humanistickým cítením*** - vyjadruje nielen osobné žiale, ale i bolesti celého ľudstva. 

- Básnik sa venuje téme **vojny** - protivojnové básne odsudzujú vojnu vo *Vietname a Kórei* (***Rakvy z Vietnamu, Monológ v lazarete, Kórejské koledy, Večer na Ďumbieri***).               

- Básňami o *rodičoch, starých rodičoch a rodnom kraji* sa prihlásil k svojmu vidieckemu pôvodu (***Vyznanie lásky, Otec, Pieseň o tkáčke, Za starou mamou, Na chotári malá jeseň sedí***). 

- Zbierka obsahuje aj *budovateľské a ľúbostné básne* (***Žena, Rozlúčenie, Modlitba za milú***) a *básne o poslaní poézie* (***Básnik***, ***Verše***).










**Miroslav VÁLEK (1927-1991)**

- Pochádzal z *Trnavy*, absolvoval *Vysokú školu ekonomickú*, pracoval ako redaktor časopisu *Mladá tvorba* a šéfredaktor časopisu *Romboid*.

- Angažoval sa aj politicky – bol *ministrom kultúry v čase tzv. normalizácie.* 

- Písal ***poéziu*** a patrí do skupiny ***trnavských konkretistov***. 

- Významné diela: básnické zbierky **Dotyky, Príťažlivosť, Nepokoj, Milovanie v husej koži.** 

- Zbierka **Príťažlivosť** (1961) - obsahuje *lyricko-epické básne - tzv. mikropríbehy*: ***Robinson, Vzducholoď, Domov sú ruky, na ktorých smieš plakať*** - básnikov návrat do minulosti (študentských čias), ktorú konfrontuje s prítomnosťou - konštatuje, že život je plný tragédií a spomína na prvé lásky.

- Zbierka **Milovanie v husej koži** - nachádzame tu *intímne básne*, ale aj básne, ktoré sa dotýkajú *svetových udalostí*.

ZNAKY TVORBY


\1)  Opiera sa o ***pocity človeka ovplyvnené mestskou civilizáciou\.*** 

\2)  Základné motívy: ***poézia, láska, človek a svet, analýza ľudského vnútra\.***


\3)  Básnická reč je jasná, ale i mnohovýznamová - básne sa vyznačujú:


*a)  originálnymi metaforami a personifikáciami
b)  slovnými a zvukovými hrami 
c)  asociatívnym radením obrazov
d)  prevláda voľný verš
e)  uplatňuje sa mozaiková výstavba básne
f)  spájanie lyrického a epického textu v básni* 

Debutujúca zbierka **DOTYKY (1959)**

- Témou poézie od začiatku tvorba bola ***láska***, ale nevyhýba sa ani ***existenciálnym problémom človeka** (subjektívne prežívanie životného pocitu) a **sveta** (vojna, atómová hrozba).*

- Patrí medzi básnikov s ***najkultivovanejším básnickým jazykom v slovenskej literatúre*** – zobrazoval ***mestský život*** a ***pesimistický pohľad na lásku***. 

- Autor sa sústreďuje na niečo nové a odlišné - prináša človeka v celej jeho podstate, človeka, ktorý má ***krásny vnútorný svet***, v ktorom sa odohrávajú ***obrovské citové drámy a veľký nepokoj***. Človeka, ktorý prežíva ***radosť a lásku***, ktorá mnohokrát prináša aj ***bolesť a žiaľ***. 

- ***Výpoveď o problémoch a citoch človeka modernej doby*** - autor si všíma problémy, ale uprednostňuje lásku – odmieta schematizmus 50-tych rokov.  

- Zachytáva ***zraniteľný svet mestského človeka*** - píše o tom, čo iného bolí *(intímna lyrika)* - je ovplyvnená je ***modernou poéziou** (voľný verš, nebásnické slová v básni).* 

- Centrom záujmu je ***človek so svojimi vnútornými pocitmi a problémami*** - sústreďuje sa na *analýzu ľudského vnútra, vnútorný svet a problémy v každodennom živote*.      

**Báseň Dotyky**

- 1. časť: *Láska, ktorá vznikla v škole v meste sa mu stáva vzdialená a on bláznivo zamilovaný si nevie ani predstaviť, že tú dobu strávi bez svojej dievčiny. Robí všetko preto, aby boli spolu. Píše jej listy, telefonuje, telegrafuje, chce ju mať pri sebe. Volá ju k sebe na dedinu a sľubuje, že ju bude čakať.* 

- 2. časť: *Ona je z mesta a má voči dedine predsudky. On jej ozrejmuje, že dedina už nie je dedinou. Už je moderná, stavajú sa nové domy, ulice. Dedinčania si vedia po práci oddýchnuť. Chce jej vysvetliť, že dedina je miesto, kde nájde niečo, po čom zatúži - pokoj.* 

- 3. časť: *Autor vníma aj ďalšie problémy, ako je snaha prelomiť bariéru medzi mestom a dedinou. Dedina si má zachovať vlastnú tvár a tradície a tým sa nenaruší prirodzený život.* 

**Interpretujte z ideovej stránky básne v ukážkach 1, 2.**

**Ukážka 1 Milan Rúfus – Báseň a modlitba**

- Prostredníctvom básnických prostriedkov sa dozvedáme o reálnom svete *(oblak, lúka, strom – príroda).* 

- Má bohatší obsah – *plakať* – trápiť sa nad niečím alebo niekým.

- ` `*Duša* - vnútro človeka, ktoré je veľmi citlivé, ale ponúka útechu. 

- *Modlitba* - rozhovor s Bohom – návod na správne konanie a život.
## **Ukážka 2 Miroslav Válek - Jesenná láska**
- *Hodnota lásky* – v mene lásky urobíme všetko - človek neustále túži po láske - nikto nechce byť sám. 

- *Kolobeh sklamaní* - chcela všetko naraz, ale nemá nič – krátky vzťah, ktorý vyzeral sľubne - spoznanie pravej tváre. 

- Záverečný verš sa opakuje s úvodom, *rým - združený*, téma – sklamanie v láske, *5 strof*, pravidelne opakujúci sa počet veršov.

**Maturitné zadanie 20**

**1. a)  Vymenujte, ktoré časti musí obsahovať úradný list. Opíšte štruktúru súkromného listu. Ku ktorému jazykovému štýlu ho zaraďujeme? Ktorý žáner súkromného styku v súčasnosti nahrádza súkromný list? Porovnajte tento žáner a súkromný list z hľadiska úspornosti komunikácie. Opravte chyby a odôvodnite písanie veľkých písmen:**

`         `**Píšem ti odpoveď na tvoj list. Zasielam Vám svoj príspevok. Kedy Ste sa vrátili z dovolenky? Vaša Excelencia, dovoľte Nám...,** 

`    `**b) Charakterizujte a porovnajte pojmy úradný, štruktúrovaný a beletrizovaný životopis z hľadiska obsahu, formy, výrazových prostriedkov. Uveďte, ktoré údaje musí životopis obsahovať.**

**2. a) Vysvetlite, aký je: chronologický, retrospektívny a reťazový kompozičný postup.**

`    `**b) Analyzujte dielo Ladislava Mňačka Ako chutí moc: literárny druh, žáner, miesto, čas, postavy, kompozícia, dej. Pokúste sa odpovedať na otázky z ukážky 1 na základe diela a vysvetlite tiež jeho názov.**
**


**Ukážka 1**

**L. Mňačko: Ako chutí moc**

(úryvok)

` `*„ Moc, ty mŕtvy, nie je dobrá ani zlá. Moc sa môže stať dobrom, moc sa môže stať zlom, záleží na tom, kto ju používa. Ako s ňou vie zaobchádzať. Čím bola moc v tvojich rukách? Bola dobrom? Bola zlom? Či bola iba samoúčelom? Hračkou, s ktorou si sa pohrával, v ktorej si sa kochal? Keby bola dobrom, mnohí by ťa dnes chválili a ľutovali by tvoj odchod. Keby bola bývala zlom, dnes by ťa mnohí preklínali a tešili by sa z tvojho neslávneho konca. Ale nikto neľutuje tvoju smrť. Pár najbližších, ale tí ešte s trpkou príchuťou pochybností a mrchavých spomienok.*



















**Maturitné zadanie 20 – vypracovanie**

**časť 1 a**

1. **a)  Vymenujte, ktoré časti musí obsahovať úradný list. Opíšte štruktúru súkromného listu. <a name="_hlk104578386"></a>Ku ktorému jazykovému štýlu ho zaraďujeme? Ktorý žáner súkromného styku v súčasnosti nahrádza súkromný list? Porovnajte tento žáner a súkromný list z hľadiska úspornosti komunikácie. <a name="_hlk104578527"></a>Opravte chyby a odôvodnite písanie veľkých písmen:**

   **Píšem ti odpoveď na tvoj list. Zasielam Vám svoj príspevok. Kedy Ste sa vrátili z dovolenky? Vaša Excelencia, dovoľte Nám.**


**ÚRADNÝ LIST**

- Patrí k ***administratívnym*** žánrom - ***oficiálny prostriedok písomného styku jednotlivca s úradmi*** (školou, firmou, políciou), ako aj úradmi navzájom. 

- Má formát A4 - poznáme rôzne druhy: *žiadosť, sťažnosť, reklamácia, urgencia, objednávka*.

OBSAH

1. **Záhlavie** – *adresa odosielateľa* (hlavička), záhlavie sa podčiarkuje.

1. **Adresa adresáta** – vpravo hore (ak je okienková obálka) alebo vľavo hore (ak je listový papier bez predtlače).

1. **Miesto a dátum** vytvorenia listu (medzi miestom a dátumom sa nepíše čiarka).

1. **Heslovité vyjadrenie obsahu listu** (tzv. heslo veci, vždy podčiarknuté, slovo VEC môžeme, ale aj nemusíme dať).

1. **Oslovenie** (môže, ale aj nemusí byť), za ktorým sa vždy píše čiarka, pričom nasledujúci vlastný text sa začína s malým písmenom. Za oslovením a vlastným textom sa vynechá jeden prázdny riadok. Ak sa text začína bez oslovenia, medzi heslom veci a vlastným textom sa vynechajú dva riadky.

1. **Vlastný text** (treba ho členiť na odseky). V celom texte sa musí dodržať jednotná úprava (zámeno vy a všetky jeho tvary treba písať vždy s veľkým písmenom).

1. **Záverečná „formulka“**, tzv. pozdrav, napr. S pozdravom...  (nepíše sa za ním čiarka).

1. **Meno a priezvisko** oprávnenej osoby, jej **vlastnoručný podpis** (v pravej polovici listového papiera), prípadne **pečiatka** inštitúcie.

1. **Prílohy**. 



**SÚKROMNÝ LIST**

- ***Text písomnej komunikácie***, ktorý patrí  medzi najstaršie a najpestrejšie žánre. 

- Žáner ***hovorového štýlu*** - oproti ústnym hovorovým prejavom má list výhodu, že v ňom možno zložitejšie situácie a okolnosti opísať a vysvetliť presnejšie a podrobnejšie. 

- Mal by obsahovať *dátum a miesto písania, oslovenie a podpis odosielateľa*. 

- ***Súkromnosť a neoficiálnosť*** listu umožňuje jeho tvorcovi využívať ***spisovné i nespisovné jazykové prostriedky.*** 

- List môže byť vhodnou formou výstavby *prozaického diela* a uplatňuje sa aj ako súčasť diela.


***Žánre súkromnej písomnej komunikácie:***  


**E-mail** sa svojou skladbou podobá na *súkromný list*, no okrem toho sa v ňom pestrejšie využívajú prostriedky *grafickej úpravy textu a emotikony* - komunikácia prostredníctvom e-mailu je lacnejšia a rýchlejšia, no na druhej strane je menej osobná.

**SMS správa** slúži na *komunikovanie krátkych informácií* či otázok – je ale obmedzená počtom znakov.


**Opravte chyby a odôvodnite písanie veľkých písmen:**

*Píšem ti odpoveď na tvoj list. Zasielam Vám svoj príspevok. Kedy Ste sa vrátili z dovolenky? Vaša Excelencia, dovoľte Nám.*


OPRAVENÉ

*Píšem **Ti** odpoveď na **Tvoj** list. Zasielam Vám svoj príspevok. Kedy **ste** sa vrátili z dovolenky? Vaša Excelencia, dovoľte **nám**.*


PÍSANIE VEĽKÝCH PÍSMEN

Veľké písmená sa píšu v listoch v tvaroch zámen **Ty, Tvoj, Vy, Váš**, ak sa vzťahujú na adresáta (individuálneho i kolektívneho) na znak úcty.

*Vaša Excelencia* – v panovníckych a šľachtických tituloch v diplomatickom styku.



**časť 1 b**

`    `**b) Charakterizujte a porovnajte pojmy úradný, štruktúrovaný a beletrizovaný životopis z hľadiska obsahu, formy, výrazových prostriedkov. Uveďte, ktoré údaje musí životopis obsahovať.**

**ŽIVOTOPIS**

- ***CV – Curriculum vitae*** z lat. *životná cesta*, ***biografia*** z gréc. *životopis*, ***autobiografia*** z gréc. *vlastný životopis*.  

- *Písomný útvar oficiálnej komunikácie, **vymenúva základné životopisné údaje** a má informačný charakter.*

- *Dokument*, ktorý obsahuje prehľad  ***pracovných skúseností a vzdelania*** - je zväčša písaný za účelom nájsť si zamestnanie. 

DRUHY ŽIVOTOPISOV

**Úradný životopis**

- Prináša informácie o *nadobudnutom vzdelaní a doterajších pracovných pozíciách.*

- Žáner *administratívneho štýlu*, využíva *neutrálne a ustálené formulácie* - obsahuje *predpísané časti.*

**Štruktúrovaný životopis**

- Písaný *heslovite* – v súčasnosti je najfrekventovanejší **-** taktiež nazývaný ako *profesijný, profesný, sumarizovaný alebo profesionálny životopis.*** 

- *Europass* **-** životopis, ktorým sa uchádzač predstavuje v rôznych krajinách *Európy*- ide o *štruktúrovaný životopis*, ktorý sa využíva v iných európskych krajinách.

**Beletrizovaný životopis**

- Obsahuje *umelecké jazykové prostriedky* - patrí medzi útvary *umeleckého štýlu*. 

- Môže pracovať aj s *fikciou a fantáziou*, pričom vychádza z *objektívnych faktov*, na ktoré môže použiť *nepriame obrazné vyjadrenie*. 



**Uveďte, ktoré údaje musí životopis obsahovať.**	

||
| :- |
Kontaktné údaje

- ***Meno a priezvisko, titul, adresa, telefón, e-mail.***
- Môže sa uviesť *dátum a miesto narodenia, štátna príslušnosť alebo stav* - nie je to však povinné.

Vzdelanie

- ***Doktorandské štúdium, vysoká škola, stredná škola.*** 
- *Časové údaje* - od kedy do kedy ste študovali. 
- *Názov a sídlo* školy, kde ste študovali.
- *Odbor a spôsob ukončenia* školy (štátna skúška, maturitná skúška). 

Pracovné skúsenosti

- ***Obdobie zamestnania, názov zamestnávateľa, miesto a názov pozície.*** 
- *Stručná náplň práce* - okruh pracovných úloh, kompetencie a projekty. 

Ďalšie vzdelávanie

- Dôkaz záujmu o zvyšovanie a prehlbovanie poznatkovej bázy. 
- Ide o všetky ***rekvalifikácie, absolvované kurzy, tréningy***, z ktorých máte *doklad o absolvovaní: certifikát či osvedčenie.* 
- Opäť uvádzate: *časové údaje, názov kurzu, názov vzdelávacej inštitúcie a miesto vzdelávania.*

Jazykové znalosti

- ***Úroveň ovládania cudzieho jazyka.*** 
- Rozlišujú sa štyri rôzne stupne znalosti jazyka: *pasívne, slovom a písmom, aktívna komunikácia, odborná terminológia.*

Osobitné schopnosti

- ***Vodičský preukaz*** - skupina, znalosť ***strojopisu***. 
- ***PC znalosť*** - uveďte všetky *PC programy*, ktoré ovládate i s príslušnou úrovňou *(základná znalosť, užívateľská úroveň, administrátorská úroveň).* 
- ***Ekonomické znalosti*** - ovládanie *účtovníctva a vedenie pokladnice.*

Záujmy

- Túto sekciu nie je nevyhnutné zahŕňať do životopisu – záujmy však hovoria o *osobnosti.* 
- Ide o ***dobrovoľnícke aktivity, členstvo v kluboch, združeniach, asociáciách, záujmových a profesijných organizáciách.***

Referencie - ***kontakt na osoby***, ktoré môžu podať referencie. 

Miesto, dátum, podpis - má byť vždy ***aktuálny*** - podpisom vyhlasujete ***pravdivosť údajov.*** 

**časť 2 a**

**2. a) Vysvetlite, aký je: chronologický, retrospektívny a reťazový kompozičný postup.**


**KOMPOZIČNÉ POSTUPY**

**Chronologický** 

- *Kronikársky* – pokojné plynutie deja – má málo dialógov. 

- Príbehy a deje nasledujú *chronologicky* - v časovej osi tak ako sa stali.

**Retrospektívny** 

- *Spätný* – dej sa odvíja *od konca príbehu.* 

- Dej rozprávaný v *opačnom slede* ako sa stal.	

**Reťazový** 

- *Nadväzujúci* – prudké *zvraty deja*, veľa *dialógov* a *prekvapujúca pointa.* 

- Dej *nadväzujúci na seba* - základné príbehy sú pospájané menšími. 

- V jednom dejovom pásme sa nachádza spájací prvok s predchádzajúcim a následným.













**časť 2 b**

`    `**b) Analyzujte dielo Ladislava Mňačka Ako chutí moc: literárny druh, žáner, miesto, čas, postavy, kompozícia, dej. Pokúste sa odpovedať na otázky z ukážky 1 na základe diela a vysvetlite tiež jeho názov.**


**Ladislav MŇAČKO (1919-1989)**

- Narodil sa na *Morave*, ale rodičia sa presťahovali na *Slovensko*. 

- Zapojil sa do *SNP*, bol novinárom, ktorý videl chyby spoločenského systému a prešľapy predstaviteľov štátu.

- Stal sa kritikom štátneho zriadenia, a preto emigroval – po roku 1989 sa vrátil domov. 

DIELA:

- reportáže **Oneskorené reportáže, Tam, kde končia prašné cesty,** 

- romány **Smrť sa volá Engelchen, Ako chutí moc, Súdruh Münchhausen.** 


**AKO CHUTÍ MOC (1968)**

- Tento román autor nazval ***politickým pamfletom (hanopisom)***, lebo dielo má ***satirické a kritické zameranie*** – na kritiku a zosmiešnenie využíva *karikatúru, hyperbolu a expresívne jazykové prostriedky.* 

- Cez postavu zosnulého vysoko postaveného politického predstaviteľa nazrieme do *politickej štruktúry systému*, spoznáme *charaktery predstaviteľov* a tých, ktorí dohliadajú aj na tých najvyšších. 

- V spomienkach **fotografa Franka** sa oživí bojovná minulosť jeho priateľa z detstva: *revolucionára – šéfa kabinetu* – ktorý neunesie „chuť moci“ a stráca to, čo si na sebe a iných vážil – *česť, vnútornú slobodu a zmysel pre spravodlivosť.* 

- Najväčším politickým monštrom je **Galovič** – *šéf mocenského rezortu* – ktorý má v rukách absolútnu moc a sleduje aj tých najvyšších funkcionárov. 

- S *Galovičom* súperil aj **Frankov priateľ** *(ani raz nezaznie jeho meno)* – triumfuje však *Galovič*, keď mu organizuje štátny pohreb a číta neúprimnú pohrebnú reč.  

- Dej románu sa začína ***in medias res** (uprostred deja – bez úvodu)* – je vsadený iba do doby vystavenia pozostatkov a dňa pohrebu funkcionára. 

- ***Retrospektívnymi pohľadmi***, *spomienkami a úvahami o živote priateľa* sa dozvedáme o prominentovi a jeho kariére.

- Rozprávač je ***personálny*** *(v 3. osobe singuláru)* a udalosti pozoruje očami *fotografa Franka.* 

- **Kompozícia**: Skladá sa z osemnástich kapitol - takmer každá kapitola sa *začína v prítomnosti a postupne cez Frankove spomienky prechádza do minulosti*. 

- *Minulosť* je zobrazená formou rôznych *epizód* - **dej *románu je ohraničený udalosťou*** (trojdňový pohrebom) - metóda, ktorou je román písaný, sa nazýva ***rámcové rozprávanie.*** 

- **Názov**: *Moc je výbušnina v rukách nepripravených, slabých, neznalých problému, dokáže pokriviť charakter, len silná, čistá osobnosť, ktorá nehľadí na vlastné záujmy, dokáže odolať jej zhubnej sile, ktorá človeka pohltí, ak nedokáže mať nadhľad.*                     

- **Miesto a čas:** *ČSR*, prítomnosť ***(3 dni v 50-tych rokoch),*** minulosť ***(SNP a obdobie po ňom).***        

- **Téma:** Autor odhaľuje ***podstatu a absurditu totalitného systému*** a kritizuje ***pokryteckú  spoločnosť*** - *analýza života človeka, ktorého moc postupne rozkladá mravne, ľudsky a politicky.* 



























**Maturitné zadanie 21**

<a name="_hlk100910080"></a>**1.	a)	Vysvetlite pojmy norma a kodifikácia.**

**Porovnajte základné znaky pravopisu A. Bernoláka a Ľ. Štúra a konkretizujte ich v ukážkach 2 a 3. Vzájomne porovnajte ukážky 1, 2, 3.**

`	`**b)	Vysvetlite významový rozdiel medzi pojmami ortografia a ortoepia.**

**2.  a)	Vysvetlite ideu slovanskej vzájomnosti a vlastenectva v literárnom diele Jána Kollára - Slávy dcéra.**

`	`**b) 	Analyzujte ukážku 1 a porovnajte ju s ideou slovanskej vzájomnosti. Charakterizujte vzťah lyrického subjektu (autora) k iným národom a národnostným menšinám.**

**Ukážka č. 1**

**Ján Kollár: Slávy dcera**

*Aj, zde leží zem ta před okem mým slzy ronícím,* 

*někdy kolébka, nyní národu mého rakev.*

*Stůj, noho! posvátná místa jsou, kamkoli kráčíš,* 

*k obloze, Tatry synu, vznes se, vyvýše pohled,* 

*neb raději k velikému přichyl tomu tam se dubisku,* 

*jenž vzdoruje zhoubným až dosaváde časům.*

*Však času ten horší je člověk, jenž berlu železnou*

` `*v těchto krajích na tvou, Slávie, šíji chopil.*

*Horší nežli divé války, hromů, ohně divější,* 

*zaslepenec na své když zlobu plémě kydá.*

**Ukážka č. 2**

**Jozef Miloslav Hurban: Koritňickje poháriki alebo veselje chvíle ňezdravjeho človeka**

*Prví pohárik koritňickej vodi tak mi uderiu do nosa, do očí, a do uší, do všetkích čivou mojich, že som sa zaraz cíťiu biť preložením, Pán Boh sám vje, do kolkorakích situácií života; zakrúťilo sa mi v hlave, a ja som sa viďeu ako na Tátošovi biť prenesením do iních svetou, kďe ale tak vizeralo – ako tu dolu na našej zemi. Bože muoj – čo mňe to vtodi na misel prišlo!*

**Ukážka č. 3**

**Ján Hollý: Selanka***.*

![](Aspose.Words.8a15835a-5942-4a87-9616-e0d7c59e66d0.007.png) 


**Maturitné zadanie 21 – vypracovanie**

**časť 1**

**1.	a)	Vysvetlite pojmy norma a kodifikácia.**

**Porovnajte základné znaky pravopisu A. Bernoláka a Ľ. Štúra a konkretizujte ich v ukážkach 2 a 3. Vzájomne porovnajte ukážky 1, 2, 3.**

` 	`**b)	Vysvetlite významový rozdiel medzi pojmami ortografia a ortoepia.**

**JAZYKOVÁ NORMA**

- ***Súbor jazykových prostriedkov, ktoré jazykové spoločenstvo pravidelne používa a považuje ich za záväzné.*** 
- Je *variantná* a zároveň *implicitná* (uložená v mysliach hovoriacich príslušným jazykom), dlhodobo patrí k centrálnym pojmom teórie a praxe jazykovej kultúry a je predmetom skúmania a poznávania. 
- Prameňom poznania normy spisovného jazyka je **spisovný úzus**, ktorý v súčasnosti tvoria predovšetkým *písané a hovorené verejné prejavy a jazykové prejavy vzdelaných vrstiev*. 
- Jazykovedci môžu do spisovného úzu zasahovať prostredníctvom **kodifikácie**, a podporovať tým jeho *ustálenosť, systémovosť a dynamiku a rozhodovať, ktoré varianty do spisovnej normy patria a ktoré nie.* 
- Vývoj chápania jazykovej normy ovplyvnilo zavedenie tzv. **komunikačných noriem** vnímaných ako *pravidlá a zásady, podľa ktorých sa intuitívne volia jazykové prostriedky považované v danej situácii za vhodné, primerané, prípadne kultivované, prestížne či správne.* 

**KODIFIKÁCIA**

- ***Uzákonenie jazykových noriem a pravidiel.***
- Poznaná a opísaná *norma jazyka*.
- Súbor jazykových prostriedkov a *pravidiel ich používania*.

KODIFIKAČNÉ PRÍRUČKY 

Zahŕňajú *súčasný spisovný slovenský jazyk:*

- ***Pravidlá slovenského pravopisu***
- ***Pravidlá slovenskej výslovnosti***
- ***Krátky slovník slovenského jazyka***
- ***Morfológia slovenského jazyka***

**Bernolákovská kodifikácia slovenčiny**

1\. Odstraňuje sa *y/ý*, ponecháva sa *i/í*. 

2\. Mäkkosť *ď, ť, ň, ľ* sa vždy označuje.

3\. Veľké písmená sa píšu pri všetkých podstatných menách a pri iných výrazoch, ktoré sa vzťahujú na osoby.

4\. Predložky *s* a *z* sa píšu podľa výslovnosti.

5\. Hláska *j* sa píše ako *g.*

6\. Zavádza sa spoluhlásková skupina *šč.*

7\. Hlásku *v* píše ako *w.*

8\. Základom sa stala ***kultúrna západoslovenčina***.


**Štúrovská kodifikácia slovenčiny**

1. Základom sa stalo *stredoslovenské nárečie*.
1. Dôsledne dodržiavala *fonetický pravopis* - píš ako počuješ.
1. Nepoužívala *y.*
1. Nepoužívala *dvojhlásky.*


**Ortografia** - súhrn pravidiel ***správneho pravopisu***.

**Ortoepia** - súhrn pravidiel ***spisovnej výslovnosti***.


























**časť 2** 

**2.  a)	Vysvetlite ideu slovanskej vzájomnosti a vlastenectva v literárnom diele Jána Kollára - Slávy dcéra.**

`	`**b) 	Analyzujte ukážku 1 a porovnajte ju s ideou slovanskej vzájomnosti. Charakterizujte vzťah lyrického subjektu (autora) k iným národom a národnostným menšinám.**

**Ján KOLLÁR**

- Narodil sa v *Mošovciach*, študoval na gymnáziu v *Kremnici, Banskej Bystrici a Bratislave*, neskôr na evanjelickom lýceu v *Jene (Nemecko)*, kde sa zoznámil s *Friderikou Schmidtovou* – **Mínou.** 
- Zapojil sa do *národnobuditeľského hnutia* a snažil sa o užšie kultúrne kontakty medzi *slovanskými národmi*. 
- *Písal po česky* a *nesúhlasil so štúrovčinou*. Pôsobil ako kňaz v *Pešti* a neskôr ako profesor vo *Viedni.* 
- Písal poéziu (***Básne Jána Kollára***) a zbieral ľudové básne (***Národné Zpiewanky***). 
- V jeho diele **Slávy dcera** sa prelínajú *klasicistické* (***Předspěv*** – téma národnej slobody) a *preromantické* prvky (***Spevy*** – láska k žene a vlasti). 

**SLÁVY DCERA**

- **PŘEDSPĚV** – je klasicistický útvar (***žalospev***) napísaný ***časomerným veršom*** (striedanie krátkej slabiky s dlhou). Dvojveršia sa skladajú z hexametra (6 stôp) a pentametra (5 stôp) a vytvárajú tzv. ***elegický distichon.*** 

  Autor žiali nad zemou *Lužických Srbov*, ktorí boli už v 19. storočí takmer ponemčení a obáva sa takého osudu na Slovensku, a preto vyzýva aby sa privinuli k *Rusku*. 

  Vyčíta odrodilcom hanenie vlastného národa, obžalúva *Nemecko*, ale aj iné národy, ktoré siahli iným národom na slobodu. 

V *Předspěve* sú vyložené základné *motívy básne*:

1  ***Slovanské utrpenie v minulosti*** (ponemčenie slovanských kmeňov, obraz odvekého nepriateľa Slovanov, odrodilstvo).

1  ***Obraz lepšej budúcnosti Slovanov*** (viera v pokrokový vývin ľudstva, víťazstvo pravdy a humanity).

- **SPEVY** – patria do preromantizmu ***obsahom*** *(cit k vlasti a žene, osobné názory autora), ale aj **formou** (píše sonety a používa prízvučný verš).* 

  Je v nich ***motív cesty a putovania***, ktorým sa autor inšpiroval anglickým autorom **Byronom**. 

  Aj v nich však badáme prvky klasicizmu – *prítomnosť sprievodcu, existencia slovanského neba a pekla, prítomnosť slovanských božstiev a stvorenie **dcéry Slávy -** prísľub lepšej budúcnosti pre slovanský svet.* 

- Báseň **Slávy dcéra** obsahuje dve základné zložky:

1  **Lásku k milej** *(ľúbostné sonety).*

1  **Lásku k vlasti** *(idea vlastenectva, vlastenecké sonety).*

KOMPOZÍCIA

**I. spev (Sála)** – ústrednou témou je ***láska k Míne***, ktorá sa stáva ***Slávy dcerou***. Básnik začína svoje putovanie v *Jene*, kde zanecháva svoju lásku. Raz v noci prídu za ním dvaja duchovia a pýtajú sa ho či miluje viac Mínu alebo svoju vlasť. On rozdelí svoje srdce – *jedna polovica patrí vlasti a druhá Míne.*

Pre *Kollára* je príznačné ***spojenie ľúbostného citu s citom vlasteneckým***. Kým zo začiatku rozdeľuje svoje srdce medzi *Mínu a vlasť*, neskôr mu obidva city splývajú.
\*


**II. spev (Labe, Rén, Vltava)** – básnik putuje cez *Labe* a všíma si českú zem a jej postavenie vo svete. 

**III. spev (Dunaj)** – básnik sa ocitá v rodnom kraji medzi *Tatrami a Dunajom*, kde prežil šťastnú mladosť, ale pociťuje svoj žiaľ. 

**IV. spev (Léthe),** 

**V. spev (Acheron)** – vznikli pod vplyvom renesančného diela **Danteho**. *Mína* sa mení na *vílu* a sprevádza autora po ***slovanskom nebi***, kde sú všetci, čo Slovanom priali a po ***slovanskom pekle***, kde sú všetci neprajníci.**  

**Vlastenecké znelky**

- Autor v nich vyjadruje svoje *morálno-vlastenecké názory na dobové otázky a problémy domoviny* - protestuje proti potupovaniu a pokorovaniu. 

- Sú preniknuté myšlienkami *vlastenectva* odvodeného z túžob po *ľudskosti, národnej znášanlivosti a práva na slobodný život.*

- *Kollár* je kritický i k národným chybám, ktoré spôsobujú *roztrieštenosť a nejednotnosť národných síl* - v protiklade s nimi volá po *národnej hrdosti* a odvoláva sa na *slávnu národnú minulosť.*

- V popredí jeho vlastenectva je *budúcnosť Slovanov v dejinách ľudstva*. 

ĎALŠIE ZNAKY

- ***Napodobňovanie antických básnických vzorov*** sa prejavuje využitím prvkov ***mytológie*** *(Mína a jej premeny),*** využíva ***časoměru** (Předspěv),* vo vlasteneckých sonetoch zdôrazňuje potrebu oprieť sa o ***rozumové (racionálne) poznanie**.*

- Svoje diela písal v ***biblickej češtine.***

- Novou vedúcou ideou národného obrodenia na začiatku 19. storočia bola ***idea slovanskej vzájomnosti*** - posilňoval ju *vedecký záujem o slovanstvo, štúdium slovanských jazykov, literatúry a dejín Slovanov.*

- Cieľom idey bolo hľadanie opory u ostatných *Slovanov*, najmä u *Rusov* - vieru slovenských vzdelancov v Rusko upevňovali aj názory nemeckého filozofa *Johanna Herdera*, ktorý predstavil slovanské národy ako osobitný kultúrny celok s veľkou budúcnosťou.

- Ideou slovanskej vzájomnosti sa malo čeliť náporom ***maďarizácie a útlaku rakúskeho centralizmu -*** táto myšlienka mala aj zápornú črtu - *Rusko* bolo feudálne a nemohlo zohrať rozhodujúcu úlohu v tomto procese.





























**Maturitné zadanie 22**

**1.	a)	Charakterizujte najvýznamnejšie dielo A. Sládkoviča, v ktorom hlavným motívom je láska mladých ľudí.**

`	`**b)	Ktorý autor okrem A. Sládkoviča umelecky rieši rozpor medzi láskou k vlasti a láskou k žene.**

`		`**Analyzujte ukážky 1 a 2.**

`		`**Ktorá z ukážok je podľa vás najvýraznejším prejavom lásky k žene a lásky k vlasti?**

`		`**V ktorej ukážke ste identifikovali rozpor medzi láskou k vlasti a láskou k žene?**

`		`**Citujte myšlienky, ktoré tento rozpor vyjadrujú.**

**2.  a)	Vysvetlite pravidlo o rytmickom krátení, uveďte jeden príklad porušenia tohoto pravidla.**

`		`**V ktorom príbuznom slovanskom jazyku neplatí pravidlo o rytmickom krátení? Uveďte príklad.**

`	`**b) 	Doplňte čiarku dvoma spôsobmi do neúplnej vety Popraviť nie oslobodiť!**

`		`**Vysvetlite význam vety po zmene pozície čiarky vo vete a funkciu čiarky v texte.**

`		`**Povedzte, ktorý zvukový prostriedok reči zastupuje čiarka.**


**Ukážka č. 1**

**A. Sládkovič: Marína**

*Chcel bych vás objať, kraje rodiny!*

*Náručie úzke, šíry cit:*

*jak mi je sladko v ňadrách Maríny*

*objatie vaše pocítiť!*

*Jak mi je blaho nič, nič nežiadať,* 

*z objemu v objem naveky padať,*

*troch nebies slasti prijímať!*

*Vlasť drahú ľúbiť v peknej Maríne,* 

*Marínu drahú v peknej otčine,*

*a obe v jednom objímať!*

**Ukážka č. 2**

**Ján Kollár: Slávy dcera**

*Hovor,lebo isto tu chce mať:*

*čo miluješ viacej, svoju vlasť, či Mínu?*

*Mlčím, váham – vtom do hrude ruku vnorím,*

*srdce vyrvem z nej a rozlomím:*

*„Berte“, vravím. „Vlasti pól, pol tebe, Mína.“*






**Maturitné zadanie 22 – vypracovanie**

**časť 1**

**1.	a)	Charakterizujte najvýznamnejšie dielo A. Sládkoviča, v ktorom hlavným motívom je láska mladých ľudí.**

`	`**b)	Ktorý autor okrem A. Sládkoviča umelecky rieši rozpor medzi láskou k vlasti a láskou k žene.**

`		`**Analyzujte ukážky 1 a 2.**

`		`**Ktorá z ukážok je podľa vás najvýraznejším prejavom lásky k žene a lásky k vlasti?**

`		`**V ktorej ukážke ste identifikovali rozpor medzi láskou k vlasti a láskou k žene?**

`		`**Citujte myšlienky, ktoré tento rozpor vyjadrujú.**

**Andrej SLÁDKOVIČ - MARÍNA**

- Vlastným menom ***Andrej Braxatoris***, narodil sa v *Krupine*, študoval na lýceu v *Banskej Štiavnici* a na univerzite v *Halle*, pôsobil ako vychovávateľ a evanjelický kňaz. 
- Diela: lyrika – **Sonety v rodine Dušanovej** a lyricko-epické dielo **Detvan.** 

  **Marína** – lyrická skladba – vrcholné dielo slovenského romantizmu: 

- Autor vychádza z ***vlastnej životnej skúsenosti*** – inšpiráciou bola jeho študentská láska **Mária Pišlová z Banskej Štiavnice**, ktorej brata doučoval. Kým si však rozširoval štúdium v *Nemecku v Halle*, tak ju rodičia vydali za *bohatého pernikára Geržu.* 
- Skladbu s nevoľou prijal *Ľudovít Štúr*, ktorý považoval ľúbostnú tému za málo vlasteneckú, a keďže sa na Slovensku nenašiel vydavateľ, tak vyšla v roku *1846 v Pešti*. 
- Najdôležitejšie časti sa týkajú **lásky k Maríne a lásky k vlasti** – na rozdiel od *Kollára, ktorý v Slávy dcere delí srdce na polovicu a dáva ho žene i vlasti*, tak u Sládkoviča ***splýva Marína s jeho vlasťou.*** 
- Láska k *Maríne* prechádza od predstáv a opisu krásy *Maríny*, cez vyznania lásky až ku prekážkam v láske. 
- Keď sa dozvie, že mu *Marína* nebude nikdy patriť, mení ju na *vílu*, odmieta ju však nasledovať do nadpozemského sveta a zostáva na zemi, kde ho čakajú problémy jeho národa a vlasti. 
- Okrem týchto dominantných tém uvažuje aj o *kráse, pravde, mravnosti, oslavuje mladosť mysle a ducha.*
- Sládkovič bol najmenej ovplyvnený ľudovou slovesnosťou, má *kultivovaný jazyk, osobitú metaforickosť, vytvára nové slová, používa 10-slabičný verš a jeho strofa sa skladá z desiatich veršov.*

KOMPOZÍCIA

- Skladba má **2 veľké časti**:

1. časť: ***lyricko-epická*** zobrazuje nešťastnú lásku autora k *Márii Pišlovej.*

1. časť: ***reflexívno-symbolická*** – láska nadobúda nadosobný a spoločenský charakter.

- V prvých strofách autor vyslovuje svoj ***ideál krásy, ktorého stelesnením je Marína*** - postupne tento ideál nadobúda konkrétne črty. 

- Obracia pohľad na *Sitno* a *Hron*, kde zalieta jeho ľúbosť a túžby - ***domov a kraj predstavujú reálnu podobu jeho bytia.*** 

- Po oslave krásy a lásky sa začína *Sládkovičova obhajoba práva na lásku* a polemika so *Štúrovým odsúdením lásky ako niečoho nízkeho.*

- V ďalších strofách vyrastá ***obraz Slovenska, v ktorom sa prelína básnikova láska k milej s láskou k vlasti:** „Vlasť drahú ľúbiť v peknej Maríne, Marínu drahú v peknej otčine, a obe v jedno objímať!“*

- Záver skladby nevyznieva tragicky, ale ako *spomienka na lásku*. 

- Skladba má ***291 desaťveršových strof*** – využíva *anaforu, básnické otázky, oslovenia, metafory a personifikácie.*
























**časť 2 a**

**2.  a)	Vysvetlite pravidlo o rytmickom krátení, uveďte jeden príklad porušenia tohoto pravidla.**

`		`**V ktorom príbuznom slovanskom jazyku neplatí pravidlo o rytmickom krátení? Uveďte príklad.**

**PRAVIDLO O RYTMICKOM KRÁTENÍ (rytmický zákon)**

- V slovenskom jazyku platí *pravidlo o rytmickom krátení*, v ktorom sa vraví, že ak sa ***v slove nachádza slabika, ktorá je dlhá, za ňou by mala nasledovať slabika krátka.*** 

- **Rytmické krátenie** – je ***krátenie dlhej slabiky po predchádzajúcej dlhej slabike*** napr. *pekn**ý** – krásn**y**, žen**á**m – tráv**a**m, ulic**ia**m – prác**a**m, bod**ie**k – čiar**o**k.* 

- **Dlhé slabiky** - slabiky s ***dlhými samohláskami* (á, é, í, ó, ú), *dvojhláskami (*ia, ie, iu)** a ***spoluhláskami* (ŕ, ĺ).**

- Tento zákon je pre slovenčinu typický a *iné slovanské jazyky ho nemajú.*

- Rytmický zákon zasahuje do *rytmu jazyka, do hláskoslovnej a tvaroslovnej roviny jazyka* a aj do *pravopisu*.

**Výnimky z rytmického krátenia**

**Podstatné mená**

- **vzor ulica**: *priadza – priadzí, vôňa – vôní, hrádza – hrádzí, schôdza - schôdzí*

- **vzor žena**: *výhra – výhier (aj výher), výzva – výziev*

- **vzor dlaň**: *báseň – básní, horáreň – horární* 

- **vzor mesto**: *cigánstvo – cigánstiev, sklenárstvo - sklenárstiev* 

- *vzor vysvedčenie: prítmie, lístie, prútie, tŕnie, skálie, pokánie*

**Prídavné mená**

- **vzor páví**: *líščí, vtáčí, motýlí, kohútí, krokodílí, diviačí, škovránčí, netopierí, býčí*

**Zámená**

- **V tvaroch neurčitých zámen s časticami nie-, bár-, bárs-, bohvie-, čertvie-, ktovie, neviem-:** *niečí, bárským, bohviečím, čertviekým, ktoviečím*

**Číslovky**

- **V zložených násobných číslovkách a v zložených slovách:** *tisícnásobný, tisíckrát, viacrázový, štvrtýkrát, párkrát, viacmiestny, jedenásťtriedny*

**Slovesá**

- **s tvarotvornými príponami**: 



**-ia (3. os. pl.)** – *týčia, prúdia, vábia, bránia, chvália, hlásia*



**-iac (prípona prechodníka)** – *týčiac, súdiac, prúdiac, chváliac, hlásiac, brániac*



**-iaci (prípona príčastia)** – *týčiaci, prúdiaci, chváliaci, hlásiaci, brániaci*

- **končiace na** **-ievať** – *trávievať, slávievať, blúdievať*



- **neurčitok** – *zmúdrieť, krásnieť, zvážnieť, vytriezvieť*



- **príčastie minulé –vší, -všia, činné príčastie –všie (po dvojhláske ia)** – *zakliavší, vyliavší*

` `**Tvorenie slov**

- **Slovotvorné predpony**:



**ná-**: *námietka, nátierka, nádielka*



**sú-**: *súčiastka*



**zá-**: *zásielka, zámienka, zálievka*














**časť 2 b**

`	`**b) 	Doplňte čiarku dvoma spôsobmi do neúplnej vety Popraviť nie oslobodiť!**

`		`**Vysvetlite význam vety po zmene pozície čiarky vo vete a funkciu čiarky v texte.**

`		`**Povedzte, ktorý zvukový prostriedok reči zastupuje čiarka.**

*Popraviť**,** nie oslobodiť!* 	- trestanca popravia

*Popraviť nie**,** oslobodiť!* 	- trestanca oslobodia


Čiarka zastupuje *pauzu.*

**PRESTÁVKA** (pauza)

***Rozdeľuje vetu*** (frázovanie) ***na vetné úseky*** (časť vety, ktorú povieme na jedno vydýchnutie):

1) ***fyziologická*** (prirodzená) – nastáva na konci vetného úseku alebo vety, aby sme sa mohli nadýchnuť. 
1) ***významová*** – nastáva vtedy, keď ju hovoriaci uzná za vhodnú – môže dramatizovať našu reč a vyjadriť emócie. 
1) ***umelecká*** – využíva sa pri interpretácii umeleckých textov ako základný intonačný prostriedok umeleckého prednesu. 






















**Maturitné zadanie 23**

**1.	a)	Vymenujte a charakterizujte prostriedky rečníckeho štýlu, uveďte najmenej tri rečnícke žánre.**

`		`**V ktorých oblastiach spoločenskej komunikácie má rečníctvo významnú úlohu? Vyberte jednu osobnosť, ktorá bola známa svojím rečníckym nadaním.**

`	`**b)	Ste žiakom strednej školy. Pripravte a predneste príhovor pri príležitosti stužkovej slávnosti.**

**2.  a)	Charakterizujte lyriku, vymenujte a bližšie špecifikujte najmenej tri lyrické žánre.**

`		`**Uveďte členenie lyriky podľa prístupu autora ku skutočnosti a podľa tematiky.**

`	`**b) 	Zaraďte básnika P.O. Hviezdoslava do literárneho kontextu a vymenujte základné témy jeho lyriky. Naznačte životné okolnosti a skúsenosti spisovateľa, ktoré bezprostredne ovplyvnili jeho tvorbu.**

`		`**Špecifikujte osobitosti jeho básnického jazyka. Definujte sonet.**

`		`**Vyjadrite vlastnými slovami obsah ukážky 1.**

`		`**Ktorú ukážku môžeme charakterizovať ako úryvok prírodnej lyriky? Odôvodnite svoju odpoveď.**


**Ukážka  1**

**P. O. Hviezdoslav: Krvavé sonety**

(úryvok)

*A národ oboril sa na národ* 

*s úmyslom vraždy, s besom skaziteľa.*

*Kres spráskal pušiek, zahrmeli delá:*

*zem stene, piští vzduch, rvú vlny vôd,* 

*kde bleskom kmitla hrozná Astarot.*

*A jak v žne postať zbožia líha zrelá*

*pod kosou, radom váľajú sa telá,* 

*v cveng šabieľ špľachce čŕstvej krvi brod...*

*Tak vo víchrici totej ukrutenstva,* 

*nímž ani tiger dravšie nezúri,* 

*zapadá nie zvlek: výkvet človečenstva,* 

*života radosť smrtne do chmúry,* 

*v prach purpur všeľudského dôstojenstva,* 

*v sutiny jasný palác kultúry!*

**Ukážka  2**

**P. O. Hviezdoslav: Piesne**

(úryvok)

*Už zeleň zdobí staré brehy*

*a voľný rozšumel sa háj;*

*ručajmi stiekli brudné snehy;*

*po lúkach úsmev jara nehy-*

*ó, srdce moje, zaplesaj!*






**Maturitné zadanie 23 – vypracovanie**

<a name="_hlk101260575"></a>**časť 1** 

**1.	a)	Vymenujte a charakterizujte prostriedky rečníckeho štýlu, uveďte najmenej tri rečnícke žánre.**

`		`**V ktorých oblastiach spoločenskej komunikácie má rečníctvo významnú úlohu? Vyberte jednu osobnosť, ktorá bola známa svojím rečníckym nadaním.**

`	`**b) Ste žiakom strednej školy. Pripravte a predneste príhovor pri príležitosti   stužkovej slávnosti.**

**REČNÍCKY ŠTÝL**

- ***Verejný štýl*** - dôraz sa kladie na ***spôsob prednesu***. 

- Dobrý rečnícky prejav má *kratší rozsah, zaujímavý obsah, prehľadnú kompozíciu a štylizáciu a využíva mimojazykové prostriedky (mimika a gestikulácia).* 

- Štýl ***ústnej komunikácie*** - používa sa v *rétorike.* 

- Využíva ***bohatú slovnú zásobu*** a jeho cieľom je *upútať.* 

- Funkciou je *presviedčať, vysvetľovať, informovať, komentovať, agitovať a zapôsobiť na city.*

ZNAKY 

**a) Ústna podoba –** využíva *mimojazykové prostriedky – mimiku, gestá a situáciu.*


**b) Verejnosť –** útvary tohto štýlu sú venované širokej verejnosti, ktorej sa prispôsobuje výber jazykových prostriedkov.


**c) Sugestívnosť –** *rečník sa snaží zapôsobiť na city poslucháča* - využíva vyjadrovacie prostriedky umeleckej literatúry, stíši alebo zosilní hlas, robí dramatické pauzy a zdôrazňuje slová.


**d) Adresnosť –** rečový prejav môže byť určený *osobe* alebo *skupine.*


**e) Názornosť –** využíva *didaktický výklad (graf, výpočet, portrét) a názorné predvedenie.*

REČNÍCKE ŽÁNRE


**1. Agitačné** (propagačné) 

***a) politická reč** (parlamentný prejav, prejav v strane, agitačný a predvolebný prejav).
**b) súdna reč** (reč obžaloby a obhajoby)
**c) cirkevný prejav** (kázeň)*

**2. Náučné** 
***a) prednáška**
**b) referát** (politický, vedecký)*

**3. Príležitostné** 
**I. verejné prejavy:**
***a) slávnostný prejav –** jubilejný, spomienkový, gratulačný.
**b) rámcový prejav –** privítací, záverečný, otvárací, pozdravný.
**c) informačný prejav –** konferenčný, výstraha, rozkaz.* 
**II. rodinné prejavy –** *sobášny, pohrebný, pri krste dieťaťa.* 

PROCES TVORBY PREJAVU 

*1. Zhromažďovanie faktov. 
2\. Kompozícia* - má byť prehľadná a stručná.
*3. Štylizácia.
4\. Spôsob nacvičenia.
5\. Prednes* - možné spôsoby úvodu: *výrok, motto, otázka, príhoda, príbeh, definícia, správa.*






















**časť 2 a**

**2.  a)	Charakterizujte lyriku, vymenujte a bližšie špecifikujte najmenej tri lyrické žánre.**

`		`**Uveďte členenie lyriky podľa prístupu autora ku skutočnosti a podľa tematiky.**

**LYRIKA**

- ***Literárny druh*,** v ktorom sa zobrazuje ***subjektívny svet autora.*** 

- Názov **lyrika** *(grécky lyrika mele – lýrou sprevádzané verše)* vznikol zo slova **lýra**, ktorým v antickom Grécku pomenovali hudobný nástroj. 
- Pre lyriku je charakteristický kratší text – ***báseň*** - vyjadruje jednu základnú myšlienku a opisuje jeden silný zážitok z viacerých hľadísk. 
- Lyrický text sa realizuje **básnickými (poetickými) prostriedkami.** 
- **Poézia** *(grécky poiesis – tvorba)* - viazaná reč – *grafické členenie básne, rytmus, rým, strofa.* 

ZNAKY LYRIKY

- ***Text vo verši*** 
- ***Nemá dej***
- ***Subjektívnosť*** – zobrazovanie vnútra lyrického subjektu, obsahom sú *city, pocity a názory*.
- ***Lyrický subjekt*** – vypovedá za autora.
- ***Monologický text*** – jednotlivé motívy básne sú k sebe len priradené.
- Základ je v ***opise*** (napr. prírody, človeka) a ***úvahe.***
- ***Kompozícia*** – *verš, strofa, spev.* 

DRUHY LYRIKY

**Sociálna lyrika** – napr. *Pavol Országh Hviezdoslav – Letorosty III. a Prechádzky letom* – autor chváli vyvrcholenie roľníkovej práce a jeho odplatu – žatvu. 

**Spoločenská lyrika** – obracia sa svojím obsahom k čitateľovi v snahe priviesť ho k úvahám o *spoločenských, kultúrnych a sociálnych javoch*.

**Reflexívna (úvahová) lyrika** - básnik sa vyjadruje o významnej téme – *národe, slobode, mladosti, výdobytkoch civilizácie alebo o nejakej významnej osobnosti.* 

**Prírodná lyrika** – dominuje v nej obdiv k *prírode, životnému prostrediu a dedine* - stredobodom je nejaký zvyk alebo jav zo života *jednoduchého človeka spätého s prírodou (sedliaci, rybári, pastieri).*

ČLENENIE LYRIKY

1. Podľa **prístupu autora k téme**: ***náladová**, **opisná, úvahová.***	

1. Podľa **tematiky**: ***intímna, prírodná, spoločenská.***

LYRICKÉ ŽÁNRE

**Óda** - rozsiahlejšia lyrická báseň, ktorej cieľom bolo *osláviť nejakú osobnosť alebo udalosť.*

**Hymna** - má pôvod v *náboženskej poézii* - dnes sa používa na označenie *štátnej hymny.*

**Žalm** - má pôvod v *náboženskej piesni.*

**Elégia** – *žalospev* - je lyrická báseň, v ktorej básnik vyjadruje *žiaľ nad nejakou smutnou skutočnosťou.*

**Epigram** - krátka báseň, v ktorej básnik vyjadruje *satirický vzťah k osobám, javom alebo k sebe samému.* 

**Epitaf** - báseň na *náhrobku básnika.*

ROZDIEL MEDZI EPIKOU A LYRIKOU

- V **epike** vyjadruje **autor svoj vzťah ku skutočnosti sprostredkovane cez príbeh** - kladie sa **dôraz na dej**. 

- V **lyrike autor vyjadruje svoj vzťah priamo ako bezprostredný zážitok** - záznam *osobných citov, nálad, myšlienok a dojmov*. 





















**časť 2 b**

`	`**b) 	Zaraďte básnika P.O. Hviezdoslava do literárneho kontextu a vymenujte základné témy jeho lyriky. Naznačte životné okolnosti a skúsenosti spisovateľa, ktoré bezprostredne ovplyvnili jeho tvorbu.**

`		`**Špecifikujte osobitosti jeho básnického jazyka. Definujte sonet.**

`		`**Vyjadrite vlastnými slovami obsah ukážky 1.**

`		`**Ktorú ukážku môžeme charakterizovať ako úryvok prírodnej lyriky? Odôvodnite svoju odpoveď.**

**Pavol Országh HVIEZDOSLAV (1849-1921)**

- Predstaviteľ ***prvej vlny slovenského realizmu.*** Pochádzal z *Vyšného Kubína* zo schudobnenej zemianskej rodiny.*** Vyštudoval právo v *Prešove* a ako *advokát* pôsobil v *Námestove a Dolnom Kubíne*, kde je aj pochovaný. 
- Na jeho tvorbu mala vplyv, okrem ***prírodného prostredia Oravy a aktuálnych spoločenských udalostí***, aj jeho ***prekladateľská činnosť***, vďaka ktorej sa zoznámil s *maďarskou, anglickou a ruskou literatúrou.* 
- **Lyrická tvorba:** *lyrické básnické cykly:* prvá zbierka veršov - ***Básnické prviesenky Jozefa Zbranského, Krvavé sonety, Letorosty I-III., Sonety, Žalmy a hymny, Prechádzky jarom, Prechádzky letom, Stesky, Dozvuky.***
- Vo *Hviezdoslavovej* lyrike sa odráža ***básnikovo myslenie a cítenie*** a jeho vzťah k *spoločnosti, ľuďom a udalostiam* -  vyjadril aj vzťah k ***prírode a rodnému kraju.***

- Vo svojej básnickej tvorbe využíva *básnické slová (poetizmy), biblizmy, zastarané tvary slov, príležitostné slová (okazionalizmy) a novotvary -* okrem ***osobnej*** je zastúpená aj ***úvahová a opisná lyrika.***

**KRVAVÉ SONETY**

- Lyrický básnický cyklus ***32 zneliek (sonetov)*** s premyslenou kompozíciou, ktorý autor napísal v roku 1914, keď mal 65 rokov a nemohol byť vojakom 1. svetovej vojny. 
- **Sonet (znelka)** – básnická lyrická žánrová forma skladajúca sa zo *14-tich veršov (4+4+3+3 alebo 4+4+6).*
- Najvýraznejšie zaznieva ***kritika krutosti ľudí a straty rešpektu pred kultúrnymi hodnotami a pamiatkami.***
- Upozorňuje na negatívne javy v kultúre a vzdelaní, kladie si otázky o ***zmysle vojny, oslavuje mier, spoločenské bratstvo ľudí a tvorivú ľudskú prácu.***
- Cyklus je rámcovaný **sonetmi o krvi** *(prvý, druhý a záverečný).*
- Sonety na *seba nadväzujú, tematicky sa dopĺňajú, zhodnocujú a obohacujú*, pričom pôsobia ako výzva – majú apelatívnu funkciu. Základnými motívmi sú: 

***1. spev o krvi***

***2. obraz vojny***

***3. obžaloba ľudstva a kresťanstva z pripustenia vojnového stavu*** 

***4. hľadanie vinníka***

***5. úvaha o mieri***

***6. postavenie Slovanstva a Slovákov***

***7. privolávanie mieru.*** 

PRÍRODNÁ LYRIKA

**Prechádzky jarom**, **Prechádzky letom**

- ***Prírodná lyrika*** je tu spojená s ***osobnými úvahovými prvkami*** - sú to úvahy o *živote roľníckeho ľudu, kráse a nezničiteľnej sile hornooravskej prírody.* 

- *Význam roľníkovej práce* zhodnotil v básni ***Zvážajú z poľa**.* 

- Básnik si všíma i ***chyby nášho ľudu*** (alkoholizmus), ale vie, že *príčina je v zlých sociálnych podmienkach.*

- ***Príroda je pre básnika druhým domovom***, ktorý mu *pomáha preklenúť životné rozpory.*

- Cyklus **Prechádzky jarom** je osobnejší - ***protiklad starnúceho básnika a mladej prírody.***

- V cykle **Prechádzky letom** osobná problematika ustupuje do úzadia a básnik ***vidí človeka ako súčasť prírody***, ktorá je *stálou, večnou a nezničiteľnou hodnotou.*




















**Maturitné zadanie 24**

**1.	a)	Uveďte najmenej dve synonymá slova informácia. Súhlasíte s tvrdením, že informačný slohový postup je zo všetkých slohových postupov najdôležitejší? Argumentujte znakmi informačného slohového postupu.**

`	`**b)	Vyberte z nasledujúcich žánrov tie, v ktorých sa uplatňuje informačný slohový postup: poviedka, reklama, rozprávka, plagát, hádanka a zdôvodnite svoje tvrdenie.**

**2.  a)	Charakterizujte bájku z hľadiska jej príslušnosti k literárnemu druhu, z hľadiska kompozície a umeleckého zámeru. Vysvetlite pojem alegória. Prečo sa v súvislosti s bájkou hovorí o alegórii? Ktorí autori sa venovali písaniu bájok?**

`	`**b) 	Demonštrujte na ukážke 1 typické znaky bájky, argumentujte myšlienkovým a estetickým rozborom ukážky 1. Porovnajte umelecké spracovanie podobnej témy v ukážkach 1 a 2. Ktoré spracovanie považujete za umelecky pôsobivejšie?**

`		`**Vysvetlite rozdiel medzi bájkou a bájou prostredníctvom porovnania ukážok 2 a 3.**


**Ukážka  1**

**Jean de La Fontaine: Bájky**

*Vlci a ovce uzavreli právoplatnú*

*mierovú zmluvu. Sú aj také obraty.*

*Žiť bez strachu sa obom stranám oplatí,* 

*veď aj keď vlci občas dáku ovcu schmatnú,* 

*pastieri si ich z kože robia kabáty.*

*A tak sa všetci triasli: ovce pri pasení*

*a vlci, keď chceli byť dobre vypasení.* 

*Odteraz strachovať sa nikto nemusí,*

*aj rukojemníci sú riadne vymenení-* 

*vĺčatá k ovciam idú, k vlkom idú psi.*

*O výmenu sa postarali dvaja starí* 

*skúsení komisári.*

*Po čase vĺčky vyrástli a prirodzene*

*vlčia krv za krvou ich ženie.*

*Vystriehli nočnú chvíľu, keď sa v kolibe* 

*nik z pastierov už nehýbe,* 

*a vlna najtučnejších oviec očervenie.*

*Do lesa potom s nimi svorka zacúva*

*a tajne svojim pošle správu.*

*Psi podcenili svorku dravú,* 

*nad vlčou povahou si nelámali hlavu,* 

*tak prišli o ňu v spánku. Zmluva-nezmluva!*

*Dve vlčie svorky nato spojili sa v jednu*

*a zvyšné ovce strachom blednú.*

*Bojovať proti zloduchom je nevyhnutné.*

*Mier býva síce krásna vec,* 

*no vždy sa končí veľmi smutne,* 

*keď partnerom je zločine*

**Ukážka  2**

**Ezop: Bájky**

*Keď ešte zvieratá vedeli hovoriť, došlo k vojne medzi vlkmi a ovcami. Keďže vlci boli vo veľkej prevahe, spojili sa ohrozené ovce so psami; tak mohli spoločnými silami zahnať vlkov. Tu zjavil sa medzi ovcami vlk, vyslaný svorkami, vošiel do ich stredu a povedal: „Ak nechcete viesť vojnu a ak nechcete, aby vás napádali, vydajte nám psov. Potom budete môcť spať a popásať sa celkom pokojne, bez strachu pred nebezpečenstvom a ohrozením.“ Ovce dali sa presvedčiť a vydali psov. Vlci roztrhali psov a potom pokojne požrali ovce.*

**Ukážka  3**

**Eduard Petiška: Staré grécke báje a povesti**

*Smutne blúdil po zemi Prometeus, potomok božského rodu Titanov, a márne hľadal živé bytosti, ktoré by chodili vystreté ako on a ktoré by sa mu tvárou podobali. Ale videl hlinu, dávajúcu život tráve, rastlinám a stromom, a uzrel husté dažde, znášajúce sa nad zem. Dažďová voda udržovala v prírode život, a tam, kde nepršalo, umierali stromy i kry a narastala púšť. Keď Prometeus pochopil silu zeme a vody, zmiešal hlinu s dažďovou vodou a vytvoril sochu prvého človeka. Ponášala sa na bohov. Palas Aténa, bohyňa jasného rozumu a múdrosti, vdýchla neživej soche ducha a šedivá hlina zružovela, začalo v nej búšiť srdce a dovtedy nehybné nohy a ruky urobili prvé pohyby. Tak poslal Prometeus na svet prvých ľudí.*

**Maturitné zadanie 24 – vypracovanie**

<a name="_hlk101260959"></a>**časť 1**

**1.	a)	Uveďte najmenej dve synonymá slova informácia. Súhlasíte s tvrdením, že informačný slohový postup je zo všetkých slohových postupov najdôležitejší? Argumentujte znakmi informačného slohového postupu.**
**


`	`**b)	Vyberte z nasledujúcich žánrov tie, v ktorých sa uplatňuje informačný slohový postup: poviedka, reklama, rozprávka, plagát, hádanka a zdôvodnite svoje tvrdenie.**

**INFORMAČNÝ SLOHOVÝ POSTUP**

Spôsob skladania a usporiadania častí textu – ***podáva informácie a vecne konštatuje isté fakty a údaje*** - na informácie sa pýtame otázkami: *Čo? Kde? Kedy? Prečo? Ako?*

ÚTVARY

Základné útvary: 

**Správa –** *stručná a vecná informácia* o tom, ***čo sa stalo*** - informuje o aktuálnych 

*spoločenských, politických a hospodárskych udalostiach.*

**Oznámenie -** informuje o tom, ***čo sa stane*** – uplatňuje sa v *publicistike, spravodajských a* 

*administratívnych žánroch.*


Ďalšie útvary: 

***Administratívny štýl*** 

*Pozvánka, potvrdenie, zápisnica, protokol, hlásenie, správa, oznam, vyhláška, plagát,* 

*informačný leták, telegram, list, správa o činnosti, dotazník, anketa, splnomocnenie, žiadosť,* 

*životopis, zmluva.*

***Publicistický štýl*** 

*Správa, rozšírená správa, interview, referát, inzerát.*

***Hovorový štýl***

*Telefonický rozhovor, privítanie, predstavovanie, vysvetlenie, blahoželanie, vizitka,* 

*ospravedlnenie, pozdrav, poďakovanie, správy o svadbe, ukončení štúdia,* 

*významnom jubileu, smútočné oznámenie, kondolencia, odkaz na záznamník, e-mail,* 

*SMS, reklama, dotazník, anketa, test.*




ZNAKY

- ***Dokumentárnosť, vecnosť, objektívnosť a aktuálnosť.*** 

- Úlohou je sprostredkovať ***vecné údaje, fakty a základné informácie.*** 

- Kladie dôraz na ***výpočet faktov** (enumerácia) -* neobsahuje citovo zafarbené slová* a umelecké prostriedky.

- Uplatňujú sa *dvojčlenné oznamovacie vety* a *jednoduché rozvité vety.*

- Využíva sa **klišé** – *ustálený slovný obrat:* formuly v listoch a pri úradných výkonoch 

  `		`*(dovoľujeme si Vám oznámiť, obraciame sa na Vás v tejto záležitosti, záležitosť, s*

  `		`*pozdravom, pekný deň Vám prajem).* 



**Uveďte najmenej dve synonymá slova** *informácia.*

**Synonymá** (rovnoznačné slová)

Slová, ktoré ***odlišne znejú, ale majú podobný alebo rovnaký význam***, pričom patria vždy 

do toho istého slovného druhu – napr. *nemoc choroba, milý-príjemný.*

Informácia – *poznatok, vedomosť, znalosť, údaj, fakt.*



**Vyberte z nasledujúcich žánrov tie, v ktorých sa uplatňuje informačný slohový postup:** 

*poviedka, reklama, rozprávka, plagát, hádanka*

Informačný slohový postup: *reklama, plagát.* 
















**časť 2**

**2.  a)	Charakterizujte bájku z hľadiska jej príslušnosti k literárnemu druhu, z hľadiska kompozície a umeleckého zámeru. Vysvetlite pojem alegória. Prečo sa v súvislosti s bájkou hovorí o alegórii? Ktorí autori sa venovali písaniu bájok?**

**b) 		Demonštrujte na ukážke 1 typické znaky bájky, argumentujte myšlienkovým a estetickým rozborom ukážky 1. Porovnajte umelecké spracovanie podobnej témy v ukážkach 1 a 2. Ktoré spracovanie považujete za umelecky pôsobivejšie?**

`		`**Vysvetlite rozdiel medzi bájkou a bájou prostredníctvom porovnania ukážok 2 a 3.**

**BÁJKA**

- Krátky epický žáner, kde ***hlavnými postavami sú zvieratá s ľudskými vlastnosťami***.

- ***Vymyslený príbeh s výchovným zameraním***, v ktorom ***zvieratá alebo neživé predmety konajú a hovoria ako ľudia.*** 

- Môže mať *veršovanú alebo neveršovanú podobu* - využíva ***personifikáciu*** a vyplýva z nej ***ponaučenie***.

- *Starovekú bájku* na majstrovskú úroveň vypracoval grécky bájkar **Ezop** *(6. stor. pred n.l.),* ktorý bol, podľa ústnej tradície, nevzhľadným otrokom, ktorý si vďaka nevšednej duchaplnosti a ostrovtipu získal slobodu. 

- Väčšina jeho bájok sa odohráva vo ***svete zvierat***, ktoré sú ***charakteristické svojím spôsobom správania** (napr. pracovitý mravec, hlúpy havran).* Známe sú jeho bájky napr*. **Jeleň pri jazierku, Pes a kúsok mäsa.***

- Po stáročia dochádzalo k zmenám v texte *Ezopových* bájok a menili sa aj mravné poučenia v závere bájok.** 

- Najznámejší bájkar v období *klasicizmu* bol francúzsky spisovateľ **Jean de la Fontaine** - prostredníctvom ***alegórie*** podáva *obraz spoločenského života vo Francúzsku v 17. storočí.* 

- **Alegória -** druh rozvitej metafory, ***nepriameho pomenovania obrazu alebo deja*** *(motívu, myšlienky, postavy, udalosti).* 

- *Jean de la Fontaine* vychádzal zo starších autorov – *Ezopa* a zo *stredovekých moralistických bájok* - bájky často aktualizuje a ***kritizuje nimi spoločenské pomery.***

- V *slovenskej literatúre* prepisoval a *rímske bájky* napodobnil **Jonáš Záborský**. 

- Bájky písali aj **Viliam Paulíny – Tóth, Svetozár Hurban Vajanský a Martin Rázus.**

- **Báj** – príbeh *(mýtus)* o ***vzniku sveta, o pozemskom a posmrtnom živote*** - nemá konkrétneho autora a súbor bájí sa nazýva ***mytológia*** - najstarší epický útvar, v ktorom vystupujú *ľudské postavy spolu s postavami bohov (grécke báje).*

**Demonštrujte na ukážke 1 typické znaky bájky, argumentujte myšlienkovým**

**a estetickým rozborom ukážky 1.**
**


- *Ukážka 1* predstavuje ***veršovanú zvieraciu bájku***  - postavy sú ***vlci, ovce, psi***. 

- Zápletka príbehu vychádza zo zmluvy, ktorú medzi sebou uzavreli *vlci, ovce a psi*. Keďže ide o *zmluvu proti prírod*e – *ovce, psi i vlci* sa pomocou nej stávajú partnermi, jej dôsledky sú tragické pre *ovce* – lebo vlna najtučnejších oviec očervenie, i pre *psov* – nad vlčou povahou si nelámali hlavu, keď prišli o ňu v spánku. 

- Príbeh sa končí ponaučením – ***mier býva síce pekná vec, no vždy sa končí veľmi smutne, keď partnerom je zločinec.***

- *Veršovaná forma rytmicky a intonačne člení motívy príbehu*, v texte bájky sa uplatňuje *zvuková zhoda slabík na konci veršov – rým* je prevažne *striedavý a združený.*

- Prítomnosť lyrických prostriedkov – ***metafora** - vlna očervenie*, ***frazeologizmus** – nelámali si hlavu* – zvyšuje umeleckú pôsobivosť textu.


**Porovnajte umelecké spracovanie podobnej témy v ukážkach 1 a 2. Ktoré spracovanie**

**považujete za umelecky pôsobivejšie?**

- V *ukážke 2* sa spracúva podobná téma ako v *ukážke 1*, no tu je ***príbeh vyrozprávaný bez lyrických motívov***. 

- Kým v *ukážke 1* je ústredný motív ***prírodný zákon***, v *ukážke 2* sa zdôrazňuje ***prefíkanosť vlkov a naivita oviec***. 

- Spoločnými menovateľmi oboch ukážok sú ***postavy*** – *vlci, psi a ovce*.


**Vysvetlite rozdiel medzi bájkou a bájou prostredníctvom porovnania ukážok 2 a 3.**

- *Ukážka 3* predstavuje úryvok z ***prometeovskej báje*** - zobrazuje *vznik človeka z hliny a dažďovej vody*. 

- **Bájka** má ***výchovnú funkciu*** a **báj** má ***poznávaciu*** a ***vysvetľujúcu funkciu.***


**Maturitné zadanie 25**

**1.	a)	Porovnajte žánre: interview - diskusný príspevok - príležitostný prejav.**

`		`**Zaraďte ich do funkčného jazykového štýlu.**

`		`**Uveďte komunikačné situácie, v ktorých sa môžu tieto útvary využiť.** 

`	`**b)	Pripravte interview so známou osobnosťou.**

`		`**Zoštylizujte rozhovor, v ktorom sa pokúsite verejnosti priblížiť, aké boli umelecké začiatky známej osobnosti (minimálne desať viet).**

**2.  a)	 Definujte pojem ľudová slovesnosť. Porovnajte ju s pojmom umelá literatúra.**

`		`**Vymenujte a charakterizujte tri žánre ľudovej slovesnosti.**

`		`**Akým spôsobom sa v minulosti rozširovali výtvory ľudovej slovesnosti?**

`	`**b) 	Charakterizujte tvorbu J. Bottu a vplyv ľudovej slovesnosti na jeho diela v ukážke 1 a 2.**

`		`**Charakterizujte baladu ako lyrický žáner na základe ukážky 2.**

`		`**Vyhľadajte v ukážke 3 typické baladické motívy.**

`		`**Ktorý slovenský spevák je pôvodným interpretom ukážky 3?**


**Ukážka  1**

**Ján Botto: Smrť Jánošíkova**

(úryvok)

*Horí ohník, horí na Kráľovej Holi.*

*Ktože ho nakládol? – dvanásti sokoli.*

*Dvanásti sokoli, sokolovia bieli,* 

*akých ľudské oči viacej nevideli!*

*Dvanásti sokoli, sokolovia Tatier,* 

*akoby ich bola mala jedna mater;*

*jedna mater mala, v mlieku kúpavala,* 

*zlatým povojníčkom bola povíjala.* 

*Košieľky zelené, striebrom obrúbené,* 

*klobúčky obité, orlom podperené;*

*valaška, karabín a pištoliek dvoje;*

*to sa, chlapci, to sa, potešenie moje!*

**Ukážka  2**

**Ján Botto: Margita a Besná**

(úryvok)

*Ej, letí plť dolu Váhom, na plti veselo -
jak vtedy, keď na nej bolo to Slovensko celô.
Letí, letí ako húska, z Turca do Trenčína:
Pozor, chlapci! tu je už tá Strečnianska dolina.
Zmĺkli piesne. Faktor rečie: Páčte tie tri skaly,
jak nám priekom šírym Váhom do cesty zastali:
to Margita. A za ňou toť! Besná na nás čaká;
hľa! jak hltá celý Váh do svojho pažeráka.*

**Ukážka  3**

**Kamil Peteraj: Balada o poľných vtákoch**

(úryvok)

*Ľakajú sa klietky rúk
pasce krásnych slov
Ľakajú sa zradnej siete sľubov
Nad konármi hliadkujú
v modrom území
kde sa končí revír vrán a supov
Nad tulákmi držia stráž
niet tam víťazov
Tak leť aj keď nevyhráš
nad zemskou príťažou*

**Maturitné zadanie 25 – vypracovanie**

**časť 1** 

**1.	a)	Porovnajte žánre: interview - diskusný príspevok - príležitostný prejav.**

`		`**Zaraďte ich do funkčného jazykového štýlu.**

`		`**Uveďte komunikačné situácie, v ktorých sa môžu tieto útvary využiť.** 

`	`**b)	Pripravte interview so známou osobnosťou.**

`		`**Zoštylizujte rozhovor, v ktorom sa pokúsite verejnosti priblížiť, aké boli umelecké začiatky známej osobnosti (minimálne desať viet).**


**INTERVIEW**

- *Spravodajský rozhovor, dialogizovaná správa, riadený rozhovor* – ***druh správy, ktorá formou dialógu predstavuje osobnosť spoločenského života*** alebo problematiku, ktorej sa osobnosť venuje.

- ***Novinársky dialogický útvar*** – ***cielený a riadený rozhovor*** vedený tak, aby hosť o sebe povedal čo najviac informácií - patrí medzi ***spravodajské útvary* publicistického štýlu.**

- **Klasické interview** je *obsahovo i graficky* rozčlenené na ***otázky a odpovede.***

- **Monologické interview** prináša len odpovede bez otázok, keďže ***otázky dostal odpovedajúci vopred.***

**DISKUSNÝ PRÍSPEVOK**

Patrí medzi ***náučné útvary* rečníckeho štýlu**:

KOMPOZÍCIA


*1. Oslovenie.*

*2. Nadviazanie /úvod/.*

*3. Vyjadrenie vlastného názoru /jadro/.*

*4. Poďakovanie za slovo.*










**PRÍLEŽITOSTNÝ PREJAV**

- Útvar **rečníckeho štýlu** - *hovorená úvaha*, ale môže mať aj prvky *výkladu*. 

- Využívajú sa výrazové prostriedky ***umeleckého štýlu*** *(metafora, prirovnanie, rečnícka otázka, citát).*

ČASTI PREJAVU

1. **Úvod**

- **Oslovenie:** *Vážený pán minister, vážená pani riaditeľka, vážený profesorský zbor, milí spolužiaci.* 

- **Objasnenie** – ***definujeme udalosť, na ktorej sa zúčastňujeme.***

1. **Jadro**

- **Podrobné rozoberanie témy:** *vysvetľovanie, hodnotenie obdobia, porovnanie, podloženie citátom.*

1. **Záver**

- **Záverečné pokyny:** *zhrnutie, návody, príkazy, výzvy, želania príjemného večera, poďakovania, vyjadrenie úcty.*


DELENIE PREJAVOV

1. **Verejné prejavy:** 


- ***Slávnostný prejav** (jubilejný, spomienkový, gratulačný).*

- ***Rámcový prejav** (privítací, záverový, otvárací)*

- ***Informačný prejav** (konferenciersky, výstraha, rozkaz).*



1. **Rodinné prejavy** *(sobášny, smútočný, blahoželanie).*







**	

**časť 2 a**

**2.  a)	Definujte pojem ľudová slovesnosť. Porovnajte ju s pojmom umelá literatúra.**

`		`**Vymenujte a charakterizujte tri žánre ľudovej slovesnosti.**

`		`**Akým spôsobom sa v minulosti rozširovali výtvory ľudovej slovesnosti?**

**ĽUDOVÁ SLOVESNOSŤ**

- ***Literatúra poddaného ľudu*** - vznikla a šírila sa v *ústnej podobe -* bola spätá s magickými úkonmi a obradmi (zariekania a zaklínania) - pod vplyvom kresťanského myslenia postupne tento druh folklóru zanikal a nahradil ho:

- **Kalendárny obradový folklór** (pracovné, obradové piesne).

- **Dramatické prejavy** (koledy s betlehemom).

- **Rodinný obradový folklór** (svadobné piesne, pohrebné vykladania).

- Medzi najstarobylejšie žánre patria **balady**, ktoré zobrazovali *rodinné a spoločenské vzťahy.* Z prozaických žánrov sa rozvíjali kratšie útvary - **hádanky, príslovia, porekadlá, pranostiky**. Do ľudových prísloví prenikali aj *príslovia z Biblie a antickej literatúry.*

**ŽÁNRE ĽUDOVEJ SLOVESNOSTI**

EPICKÉ ŽÁNRE

- **Báje** - vysvetľovali rôzne *prírodné javy* a rozprávali *o nadprirodzených bytostiach.*

- **Zvieracie rozprávky a bájky** - mali *alegorický charakter*, obsahovali prvky *spoločenskej satiry.*

- **Čarovné rozprávky** - predstavovali *reálne i fantastické bytosti, boj dobra a zla, víťazstvo dobra, hrdina bol často neurodzeného pôvodu.*

- **Miestne povesti** - viazali sa k *hradom, mestám a historickým udalostiam.*

- **Legendové rozprávky** - vyvíjali sa z *legiend* - mali charakter *humoristických rozprávok.*

- **Ľudová balada** - *lyrickoepický žáner* - základom obsahu je *tragický príbeh.*

LYRICKÉ ŽÁNRE

Poéziu reprezentovali **ľudové piesne** – človek v nich vyjadroval svoje *city a myšlienky*, hovoril o svojich *vnútorných zážitkoch*, a tak si uľahčoval tvrdý každodenný život. Delíme ich na:

- **Pracovné piesne** - vznikli v súvislosti s *pracovným procesom.* 

- **Obradové piesne** - súviseli s *obradovými zvyklosťami.*  

- **Svadobné piesne**, **piesne krstenecké** - spojené s *narodením a krstením dieťaťa.*

- **Pohrebné piesne a pohrebné vykladania**, **piesne s námetmi denného života** - súvisia s bežným životom, zaraďujú sa k nim **rodinné piesne**, **uspávanky a ľúbostné piesne**.

DRAMATICKÉ ŽÁNRE

- **Ľudová dramatika - ľudové divadlo** - dramatické výstupy v **ľudových obradoch**, **hrách detí a mládeže**. 

- **Ľudové hry**, v ktorých vystupujú *ľudoví herci s naučenými úlohami v osobitných kostýmoc*h, sú **tzv. jasličkárske hry**, **trojkráľové hry a ľudová hra o sv. Dorote**. 

- K dramatickým žánrom ľudovej slovesnosti patria i **ľudové bábkové hry**.



**Akým spôsobom sa v minulosti rozširovali výtvory ľudovej slovesnosti?**

*Zberatelia ľudovej slovesnosti:* 

- **Ján Kollár** - zozbieral *ľudové piesne* a vydal ich pod názvom **Národnie zpievanky**. 

- Medzi najvýznamnejších zberateľov ľudovej slovesnosti zo *štúrovskej generácie* patria **Ján Francisci a Pavol Dobšinský**, ktorí zbierali a zapisovali predovšetkým *rozprávky a povesti.* 

- **Francisci** vydal **Slovenskje povesti**, **Dobšinský** zbierku **Prostonárodné povesti slovenské**. 

- Ľudovou slovesnosťou sa zaoberal aj **Ľudovít Štúr** v diele **O národných piesňach a povestiach plemien slovanských**.

**UMELÁ LITERATÚRA**

- V čase svojho vzniku nadväzovala na ***bohaté tradície ústnej ľudovej slovesnosti***. 

- Mnohé významné diela vznikli ***dotvorením existujúcich ľudových slovesných prejavov.*** Autor ale uplatňuje ***individuálne osobitosti.*** 

- Ústna ľudová slovesnosť po vzniku umelej literatúry nezanikla, ale súbežne s ňou žije dodnes a v mnohých obdobiach ju aj ovplyvnila. Na druhej strane však i mnohé výtvory umelej literatúry *zľudoveli.*





**časť 2 b** 

`	`**b) 	Charakterizujte tvorbu J. Bottu a vplyv ľudovej slovesnosti na jeho diela v ukážke 1 a 2.**

`		`**Charakterizujte baladu ako lyrický žáner na základe ukážky 2.**

`		`**Vyhľadajte v ukážke 3 typické baladické motívy.**

`		`**Ktorý slovenský spevák je pôvodným interpretom ukážky 3?**

**Ján BOTTO**

- Najmladší z generácie ***štúrovcov***, ku ktorým sa pripojil na štúdiu na *evanjelickom lýceu v Levoči*. Neskôr študoval *techniku v Pešti – odbor zememerač.*
- Na *revolúcii 1848* sa aktívne nezúčastnil, ale reagoval na ňu *básnickými skladbami*.
- Patrí medzi najvýznamnejších predstaviteľov ***slovenskej romantickej balady.***
- Tvorba: *balady*: **Žltá ľalia, Ctibor, Margita a Besná, Lucijný stolček.** 

BALADICKÁ TVORBA

**Žltá ľalia**  

***Balada o porušení manželského sľubu***: ***Adam a Evka*** si sľúbia lásku až za hrob, no *Evka* sa chystá opäť vydať, a preto *mŕtvy Adam* prichádza o polnoci po svoju nevernú ženu, ktorá mu v náručí zomiera. 

**Margita a Besná** 

*Romantická balada*, ktorá vznikla na základe ***povesti o dvoch skalách pri Váhu pod hradom Strečno***, kde mnoho pltníkov prišlo o život.

KOMPOZÍCIA

***Úvod:*** Pltník začína rozprávať príbeh o **Margite** a **Besnej**.

***Jadro:** Príbeh macochy a jej krásnej nevlastnej dcéry, pre ktorú sa nemohla druhýkrát vydať, lebo majetok je Margitin*. Pošle ju k *tetke do Turca*, sleduje ju a pri *Váhu* ju sotí do vody. Raz o polnoci príde pre ňu svadobný sprievod utopencov, pre ktorými uteká a skočí do vody. 

***Záver:*** Pltník končí rozprávanie tým, že o polnoci na ***skale Besná*** počuť chichot a vreskot svadobníkov a clivý plač. Všetko sa upokojí, keď si *Váh* vezme istý počet obetí a až potom budú môcť plte plávať bez strachu až do *Dunaja.* 




**Charakterizujte baladu ako lyrický žáner na základe ukážky 2.**

**Vyhľadajte v ukážke 3 typické baladické motívy.**

**BALADA**

***Lyrickoepická báseň s pochmúrnym dejom, ktorý končí tragicky.*** Niektoré balady vychádzajú zo *skutočných historických udalostí* alebo sa odohrávajú na *konkrétnom území*.  

DRUHY BALÁD

***1. Ľudová balada*** - smrť spôsobí *nadprirodzená bytosť*, pričom príčinou je *porušenie zvyklostí, povery, zákazu navštíviť isté miesto, porušenie prísahy, nedodržanie sľubu alebo ublíženie nevinnému* *(Ján Botto – Žltá ľalia, Margita a Besná, Lucijný stolček).*

***2. Sociálna balada*** – *smrť, stratu zdravia, šťastia alebo príbuzného spôsobí ťažká sociálna situácia* alebo iný človek *(Janko Kráľ – Kvet, P. O. Hviezdoslav – Zuzanka Hraškovie, Ivan Krasko – Balada o smutnej panej, ktorá umrela).*

**3. *Subjektivizovaná balada*** - prináša *obraz vnútra autora* *(Janko Kráľ – Zakliata panna vo Váhu a divný Janko).*

**Ktorý slovenský spevák je pôvodným interpretom ukážky 3?**

Interpretom *ukážky č. 3* je spevák *Miroslav Žbirka.*

























**Maturitné zadanie 26**

**1.	a)	Definujte súvetie a uveďte rozdiel medzi jednoduchými a zloženými súvetiami.**

`		`**Povedzte, aké druhy súvetí poznáte?**

`	`**b)	Zoštylizujte najmenej tri priraďovacie súvetia, v ktorých bude po spojke a zámenná príslovka tak, tak isto, takto.**

`		`**Určte druh vedľajšej vety v súvetiach - ukážka 2.**

**2.	a)	Charakterizujte symbolizmus ako umeleckú metódu.**

`		`**Vymenujte jeho najvýznamnejších predstaviteľov v slovenskej literatúre.**

`		`**V ukážkach nájdite symboly a vysvetlite ich význam.**

`		`**Uveďte ďalšie komunikačné situácie, v ktorých sa stretávame so symbolmi a príklady mimojazykových symbolov.**

`	`**b) 	Vymenujte základné motívy diela Ivana Krasku a nájdite ich v ukážkach 1, 2, 3.**

`		`**Porovnajte spoločné motívy a autorský prístup k téme v básňach Zmráka sa, Topole - ukážka 1 a 2.**


**Ukážka  1**

**Ivan Krasko: Topole**

(úryvok)

*Hej, topole, tie topole vysoké!
Okolo nich šíre pole - -
Čnejú k nebu veľké, čierne
\- zrovna jako čiesi bôle -
topole.*

*Hej, topole, tie topole bez žitia!
Nemo stoja v úzkom kole
\- prízraky sťa z nirvány by -
pozerajú v prázdno dole
topole.*

**Ukážka  2**

**Ivan Krasko: Zmráka sa...**

(úryvok)

*Zmráka sa, stmieva sa, k noci sa chýli.*


*Od hory, od lesa tak plače, kvíli ...!
Výčitky neznámych duše sa chytia.
... Vyplniť nádeje nebolo sily -
zapadli, zapadli vo zhone žitia ...*


*Oblaky nízko sú, tak letia, letia ...!
Žaluje zúfale žaloby márne
ktos´ príliš úbohý a šíreho sveta,
že veril, že čakal, že starne, starne ...*



**Ukážka  3**

**Ivan Krasko: Otcova roľa**


(úryvok)


*Pokojný večer na vŕšky padal,
na sivé polia.
V poslednom lúči starootcovská
horela roľa.
Z cudziny tulák kročil som na ňu
bázlivou nohou.
Slnko jak koráb v krvavých vodách
plá pod oblohou.*



*Strnište suché na vlhkých hrudách
pod nohou praská.
Zdá sa, že ktosi vedľa mňa kráča -
na čele vráska,
v láskavom oku jakoby krotká
výčitká nemá:
\- prečo si nechal otcovskú pôdu?
Obrancu nemá!*** 


**Maturitné zadanie 26 – vypracovanie**

<a name="_hlk101261543"></a>**časť 1**

**1.	a)	Definujte súvetie a uveďte rozdiel medzi jednoduchými a zloženými súvetiami.**

`		`**Povedzte, aké druhy súvetí poznáte?**

**b)		Zoštylizujte najmenej tri priraďovacie súvetia, v ktorých bude po spojke a zámenná príslovka tak, tak isto, takto.**

`		`**Určte druh vedľajšej vety v súvetiach - ukážka 2.**

**SÚVETIE**

- ***Spojenie dvoch a viacerých jednoduchých viet tvoriace uzavretý celok*** (významovo, gramaticky a intonačne). Má ***dva a viac prísudkov*** a vyjadruje dve a viac myšlienok.

- **Jednoduché súvetie** – obsahuje dva prisudzovacie sklady *(Jano sadol do auta a odišiel.).*

- **Zložené súvetie** – obsahuje viac ako dva prisudzovacie sklady *(Mama vedela, že príde, lebo mu verila.).*

- Podľa *rovnocenného alebo nerovnocenného vzťahu viet v súvetí* rozlišujeme:

**Priraďovacie súvetie**

- ***Spojenie dvoch rovnocenných viet***, ktoré by mohli byť aj samostatné, ***priraďovacou spojkou alebo čiarkou***, pričom sa nemôžeme pýtať obsahom jednej vety na obsah druhej vety.

DRUHY PRIRAĎOVACÍCH SÚVETÍ

1) **zlučovacie súvetie** – dej prebieha súčasne alebo následne. Vety sa pripájajú ***bez spojky*** alebo spojkami a spojovacími výrazmi: ***a, aj, ani, tiež, až, ani – ani, aj – aj, vše – vše, najprv – potom, jednak – jednak***.
1) **stupňovacie súvetie** – obsah druhej vety je závažnosťou významnejší ako obsah prvej vety. Vety sa spájajú spojkami a spájacími výrazmi: ***ba, ba ani, ba aj, ba i, ba priam, ba dokonca, nielenže – ale aj.***
1) **odporovacie súvetie** – obsahy viet si významovo odporujú – spájajú sa spojkami a spájacími výrazmi: ***ale, no, lež, ibaže, avšak, a predsa, a jednako, a napriek tomu.*** 
1) **vylučovacie súvetie** – obsahy viet sa navzájom vylučujú (ak sa realizuje dej prvej vety, nemôže sa uskutočniť dej druhej vety) – spájajú sa spojkami alebo dvojicami spojok: ***alebo, buď, či, buď – alebo, alebo – alebo, či – či, buď – buď.***

   **Zoštylizujte najmenej tri priraďovacie súvetia, v ktorých bude po spojke a zámenná**

   **príslovka tak, tak isto, takto.**

**Podraďovacie súvetie**

- ***Spojenie dvoch nerovnocenných viet – hlavnej a vedľajšej*** – jedna veta je gramaticky závislá od druhej vety, keďže dopĺňa jej význam. 

- Vedľajšia veta bližšie určuje a dopĺňa význam hlavnej vety – ***obsahom hlavnej vety sa pýtame a obsahom vedľajšej vety odpovedáme***.

- Vedľajšia veta funguje ako chýbajúci vetný člen hlavnej vety a obyčajne sa začína ***podraďovacou spojkou***.

DRUHY PODRAĎOVACÍCH SÚVETÍ 

**Vedľajšia veta prívlastková**

- Rozvíja ***podstatné meno*** z hlavnej vety, plní úlohu *prívlastku*, pýtame sa na ňu ako na prívlastok: 

*To je dom, v ktorom bývam. (Aký je to dom? V ktorom bývam.)
Boli sme v dedine, kde sa narodila. (V ktorej dedine sme boli? V ktorej sa narodila.)*

**Vedľajšia veta predmetová**

- Rozvíja ***sloveso*** z hlavnej vety, plní úlohu *predmetu*, pýtame sa na ňu ako na predmet:


*Nevedela, čo si má o tom myslieť. (Čo nevedela? Čo si má o tom myslieť.)
Ani netušíme, ako sa zachovajú. (Čo netušíme? Ako sa zachovajú.)*


**Vedľajšia veta príslovková**

- Rozvíja ***sloveso*** z hlavnej vety, plní úlohu *príslovkového určenia*, pýtame sa na ňu ako na príslovkové určenie: 

**Miestna:** *Kam vstúpil, ozýval sa smiech. (Kde sa ozýval smiech? Kam vstúpil.)*

**Časová:** *Až keď sa ťa opýtajú, odpovedaj! (Kedy odpovedaj? Až keď sa ťa opýtajú.)*

**Spôsobová:** *Chráni ho, ako chráni matka svoje deti. (Ako ho chráni? Ako chráni matka svoje deti.)*


**Príčinná:** *Chráni ho, lebo sa jej páči. (Prečo ho chráni? Lebo sa jej páči.)*


**Vedľajšia veta podmetová**

- Nahrádza ***podmet*** hlavnej vety, pýtame sa ako na *podmet*: *Hnevalo ma, že ju tu nevidím. (Čo ma hnevalo? Že ju tu nevidím.)*


**Vedľajšia veta prísudková**

- Nahrádza ***prísudok*** hlavnej vety, pýtame sa ako na *menný prísudok*: *Situácia je taká, aká je. (Aká je situácia? Taká, aká je.)*

  **Určte druh vedľajšej vety v súvetiach - ukážka 2.**

**Ukážka  2  Ivan Krasko: Zmráka sa...** (úryvok)

*Zmráka sa, stmieva sa, k noci sa chýli.*


*Od hory, od lesa tak plače, kvíli ...!
Výčitky neznámych duše sa chytia.
... Vyplniť nádeje nebolo sily -
zapadli, zapadli vo zhone žitia ...*


*Oblaky nízko sú, tak letia, letia ...!
Žaluje zúfale žaloby márne
ktos´ príliš úbohý a šíreho sveta,
že veril, že čakal, že starne, starne ...*































**časť 2 a**

**2.	a)	Charakterizujte symbolizmus ako umeleckú metódu.**

`		`**Vymenujte jeho najvýznamnejších predstaviteľov v slovenskej literatúre.**

`		`**V ukážkach nájdite symboly a vysvetlite ich význam.**

`		`**Uveďte ďalšie komunikačné situácie, v ktorých sa stretávame so symbolmi a príklady mimojazykových symbolov.**


**SYMBOLIZMUS**

- Literárny smer z *konca 19. storočia a začiatku 20. storočia*, v ktorom sa básnik nevyjadruje priamo, ale pomocou **symbolu**.

- Znaky symbolistickej básne: *obraznosť, predstavivosť, hudobnosť verša, zmyslové vnímanie skutočnosti.*  


  **Slovenská literárna moderna (1900-1918)**

- Presadil sa v nej **symbolizmus** a vplyvy **impresionizmu**, kde zámerom je zanechať v čitateľovi dojem a pocit.

- Zjednotenie vonkajšieho sveta s vnútorným prežívaním *(prírodno-psychologický paralelizmus).*

- Zobrazovanie pocitov človeka a jeho vnútorného prežívania *(subjektivizácia, psychologizácia).*

- ***Osamelosť lyrického hrdinu***, využívanie *sylabotonického veršového systému* a zárodky voľného verša. 

- Najvýraznejšou osobnosťou bol **Ivan Krasko**, k ďalším členom patrili napr. **Vladimír Roy, Ivan Gall** a časťou svojej básnickej tvorby aj **Janko Jesenský.** 

- Slovenskí symbolisti okrem symbolov využívajú *biblizmy, slová z náboženskej oblasti, slová z latinčiny, alegorické bytosti, nadprirodzené veci a božstvá.*


  **Lyrický hrdina slovenskej literárnej moderny**

- *Cíti sa osamotený v cudzom svete alebo v príliš materiálnom svete, ktorý ho obklopuje.*

- *Túži po šťastnej láske a nenachádza ju.* 

- *Je nešťastný z nemožnosti naplniť svoje ambície, pociťuje sklamanie zo svojho spôsobu života, má pocit, že jeho šanca unikla.*

- *Je deprimovaný všednosťou a malosťou pomerov, v ktorých žije.* 

- *Veľmi citlivo spomína na detstvo, matku, rodný kraj, pretože túži po harmónii a pokoji.*

- *Je často smutný, zamyslený, melancholický, počasie a krajina v ňom vyvolávajú asociácie a spomienky.*

- *Cíti smútok a beznádej z postavenia slovenského národa a je netrpezlivý v očakávaní zmeny.*

- *Na rozdiel od svetovej moderny (bohémi, tuláci) sa chce zapojiť do práce pre národ a všíma sa sociálnu nerovnosť medzi ľuďmi.* 



**Uveďte ďalšie komunikačné situácie, v ktorých sa stretávame so symbolmi a príklady**

**mimojazykových symbolov.**


Komunikačné situácie, v ktorých sa stretávame so symbolmi: *dopravné značky, posunková reč, piktogramy.*



























**časť 2 b**

`	`**b) 	Vymenujte základné motívy diela Ivana Krasku a nájdite ich v ukážkach 1, 2, 3.**

`		`**Porovnajte spoločné motívy a autorský prístup k téme v básňach Zmráka sa, Topole - ukážka 1 a 2.**

**IVAN KRASKO (1876-1958)**

- Vlastným menom **Ján Botto** sa narodil v gemerských *Lukovištiach* a bol vzdialeným príbuzným štúrovského básnika *Jána Bottu*.

- *Básnik a prozaik* - ***hlavný predstaviteľ slovenskej literárnej moderny.*** 

- Po maturite v rumunskom *Brašove* vyštudoval chemické inžinierstvo v *Prahe*. Pracoval ako chemický inžinier v Čechách, po návrate z frontu pracoval v štátnej správe, bol poslancom a senátorom.

- Publikoval *anonymne* alebo používal *pseudonymy* ***Ivan Krasko*** a ***Janko Cigáň.***

TVORBA

- *Zbierka 28 básní* **Nox et solitudo (Noc a samota)** – najznámejšie básne – *Solitudo, Plachý akord, Tichý dáždik, Už je pozde, Stará romanca, Topole, Jehovah, Zmráka sa* – prevládajú témy osobného smútku, nenaplnenej lásky, domova a matky.

- *Zbierka* **Verše** – najznámejšie básne – *Balada o jednej panej, ktorá umrela, Askéti, Noc, Ja, Otrok, Otcova roľa, Baníci* – prevládajú filozofické, národné a sociálne témy.

- V básňach využíva ***postupy symbolizmu:** eufóniu, melodickosť verša, zmyslové vnímanie sveta a využívanie symbolu.*


**Porovnajte spoločné motívy a autorský prístup k téme v básňach Zmráka sa, Topole**

- **ukážka 1 a 2.**

V týchto básňach nachádzame ***prírodné motívy***, ktoré autor dáva do ***súvislosti s ľudským osudom*** – topole *sú symbolom pesimistického, tragického životného pocitu a nepriamym pomenovaním opustenosti básnika.*











**Maturitné zadanie 27**

**1.	a)	Pripravte dialóg rodiča a jeho dieťaťa, ktorému sa nepáči v škole.**

`		`**Zoštylizujte rozhovor, v ktorom sa rodič pokúsi vzbudiť záujem dieťaťa o vyučovanie materinského jazyka.**

`	`**b)	Vymenujte prozodické vlastnosti reči. Aký vplyv má na poslucháča neprimerane pomalé tempo reči? Na ktorej slabike v slove v spisovnej slovenčine sa nachádza dôraz?**

**2.	a)	Charakterizujte drámu ako literárny druh, vymenujte dramatické žánre.**

`		`**Spomeňte tri znaky, ktorými sa dráma líši od ostatných literárnych druhov. Objasnite pojem tragická dráma.**

`	`**b) 	Naznačte hlavnú dejovú líniu diel, z ktorých pochádzajú ukážky 1 a 2.**

`			`**Stručne zhodnoťte diela. Ktoré z diel bolo pre vás čitateľsky zaujímavejšie? Odôvodnite svoju odpoveď.**


**Ukážka  1**

**W. Shakespeare: Hamlet**

(úryvok)

*Byť či nebyť- kto mi odpovie,* 

*čo šľachtí ducha viac: či trpne znášať*

*strely a šípy zlostnej Šťasteny,*

*či pozdvihnúť zbraň proti moru bied*

*a násilne ho zdolať? Umrieť, spať-*

*nič viac, a namýšľať si, že tým spánkom*

*sa končí srdca bôľ a stovky hrôz,* 

*čo sú nám súdené, tak umrieť, spať-*

*či v tom je méta našich túžení?*

*Spať- azda snívať- to nás zaráža,* 

*čo prisniť sa nám môže v spánku smrti,* 

*keď unikli sme svetským krútňavám.*

**Ukážka  2**

**W. Shakespeare: Romeo a Júlia**

(úryvok)

*Júlia*

`	`*Romeo! Prečo si ty Romeo?*

`	`*Ach, zapri otca, vzdaj sa svojho mena.*

`	`*Ak nechceš, tak mi lásku prisahaj*

`	`*A nebudem viac Kapuletovou.*

`	`*Len tvoje meno je mi nepriateľ.* 

`	`*Buď hocikým, len nebuď Montekom!*

*Romeo*

`	`*Vezmem ťa za slovo.*

`	`*Nazvi ma láskou, rád sa prekrstím.*

`	`*Odteraz nevolám sa Romeo.*

**Maturitné zadanie 27 – vypracovanie**

**časť 1**

**1.	a)	Pripravte dialóg rodiča a jeho dieťaťa, ktorému sa nepáči v škole.**

`		`**Zoštylizujte rozhovor, v ktorom sa rodič pokúsi vzbudiť záujem dieťaťa o vyučovanie materinského jazyka.**

`	`**b)	Vymenujte prozodické vlastnosti reči. Aký vplyv má na poslucháča neprimerane pomalé tempo reči? Na ktorej slabike v slove v spisovnej slovenčine sa nachádza dôraz?**

**PROZODICKÉ VLASTNOSTI REČI**

- ***Súhrn intonačných prostriedkov reči***, ktoré sa prejavujú úpravou častí reči – *slabiky, slova, vetných úsekov, vety, textu a celkového rečového prejavu.* 

- Nazývané aj ***intonácia*** sa prejavujú vo väčších rečových jednotkách než je hláska - *najmenšou intonačnou jednotkou je **slabika**.* 

- Intonácia vzniká ***modulovaním (zmenami) hlasu:*** 

- ***Časová modulácia**: kvantita, pauza, tempo, rytmus.*

- ***Silová modulácia**: intenzita hlasu, prízvuk a dôraz.*

- ***Tónová modulácia**: melódia a hlasový register.*

PROZODICKÉ VLASTNOSTI REČI

1. **Prízvuk** 

Vytvára sa *striedaním intenzity hlasu* – zosilnenie výdychového prúdu vzduchu na jednu slabiku – **slovenčina má hlavný prízvuk na prvej slabike**:

1) ***hlavný*** – je vždy na **prvej slabike** v dvoj a viacslabičnom slove – ***ma**ma, **la**vica.*
1) ***vedľajší*** – intenzita je slabšia ako pri hlavnom prízvuku – v 4-slabičnom slove je na 3. slabike *(korču**ľo**vý),* v 5-slabičnom na 4. slabike *(slovenči**nár**sky),* v 6-slabičnom a viac na 3. a 5. slabike *(najdô**le**ži**tej**šie).*  
1. **Dôraz** 

**Intenzitou hlasu zvýraznené najdôležitejšie slovo vo vete** - miesto dôrazu vo vete nie je dopredu dané – záleží na *zámere autora, komunikačnej situácii a obsahu vety:* 

***Pokojná reč:*** východisko výpovede + jadro výpovede: *Ospravedlnenie doručí **rodič.***

***Vzrušená reč: Rodič** doručí ospravedlnenie.*

1. **Prestávka** (pauza) 

**Rozdeľuje vetu** (frázovanie) **na vetné úseky** (časť vety, ktorú povieme na jedno vydýchnutie):

1) ***fyziologická*** (prirodzená) – nastáva na konci vetného úseku alebo vety, aby sme sa mohli nadýchnuť. 
1) ***významová*** – nastáva vtedy, keď ju hovoriaci uzná za vhodnú – môže dramatizovať našu reč a vyjadriť emócie. 
1) ***umelecká*** – využíva sa pri interpretácii umeleckých textov ako základný intonačný prostriedok umeleckého prednesu. 
1. **Melódia** 

Modulovanie reči – **stúpanie alebo klesanie výšky hlasu v rámci vety**:

1) ***klesavá*** – nastáva v oznamovacej vete *(Otec prišiel.),* rozkazovacej vete *(Poď sem!),* žiadacej vete *(Vezmi si.),* želacej vete *(Keby sa tak stalo!)* alebo v opytovacej vete v doplňovacej otázke *(Kto prišiel?).*
1) ***stúpavá*** – nastáva v opytovacej vete v zisťovacej otázke *(Prišiel otec? áno/nie).*
1) ***stúpavo – klesavá*** – nastáva v súvetí alebo vo vete s viacerými vetnými úsekmi *(Povedz mi jasne, či prídeš.).*
1. **Tempo reči** 

Závisí od obsahu a funkcie prejavu - je dané človeku ako jednotlivcovi (rýchle alebo pomalé) – jeho striedaním pri prednese textu vytvárame ***rytmus prejavu**,* ktorý je vytvorený *striedaním prízvučných a neprízvučných slabík v slove* - vytvárajú *takty*.

1. **Intenzita hlasu** 

**Sila reči** - možno ňou *znižovať alebo stupňovať dynamiku prejavu, vyčleňovať a rozlišovať menej dôležité časti výpovede od dôležitých.* 














**časť 2**

**2.	a)	Charakterizujte drámu ako literárny druh, vymenujte dramatické žánre.**

`		`**Spomeňte tri znaky, ktorými sa dráma líši od ostatných literárnych druhov. Objasnite pojem tragická dráma.**

**b) 		Naznačte hlavnú dejovú líniu diel, z ktorých pochádzajú ukážky 1 a 2.**

`			`**Stručne zhodnoťte diela. Ktoré z diel bolo pre vás čitateľsky zaujímavejšie? Odôvodnite svoju odpoveď.**

**DRÁMA**

- **Dráma** *(z grec. dro – činiť, konať, uskutočňovať)* je tretím literárnym druhom.

- *Dramatický text* vzniká pre ***divadelnú realizáciu*** a inscenuje sa v ***divadle, televízii, rozhlase alebo filme.*** 

ZNAKY DRÁMY

- *Text vo verši alebo v próze.* *Má dej.* *Objektívnosť* – obsahom sú hrané príbehy.
- *Dialogický text* – jednotlivé fázy deja plynú prostredníctvom konania a dialógu postáv. 
- *Základ je v čine a dianí.* 

**DRAMATICKÉ ŽÁNRE**

**TRAGÉDIA**

- *Z gréckeho tragóidiá – capí spev* - ***najstarší dramatický žáner***, ktorého hlavným znakom je *boj jednotlivca, prípadne skupiny s nepriateľskými silami.*

- Základom tragickosti je ***konflikt medzi výnimočnou osobnosťou a vládnucimi spoločenskými silami.*** 

**KOMÉDIA**

- *Z gréc. komodia, komos – veselý sprievod, oide – spev, pieseň* – podstatou je ***komickosť so zámerom vyvolať smiech u diváka.*** 
- Podľa toho, či prameňom komickosti je charakter postáv alebo grotesknosť situácie, sa hovorí o ***charakterovej*** resp. ***situačnej komike.*** 
- *Vysmieva sa z vážnych chýb v ľudskom charaktere a spoločenských vzťahoch* - jej smiech je očisťujúci a v závere prichádza k pocitu uvoľnenia. 
- ***Veselohra*** má vážne jadro, ale nedostatky v charakteroch postáv alebo v spoločenských vzťahoch nie sú natoľko vážne ako v komédii a odstraňujú sa v rozuzlení. 

**ČINOHRA**

Druh divadla, v ktorom ***hovorené slovo (ústny prejav) hrá dôležitejšiu úlohu ako spev a pohyb**.* Týmto pojmom sa označuje aj *herecký súbor alebo budova divadla.* 

**William SHAKESPEARE**

Predstaviteľ anglickej renesančnej literatúry, okrem drámy písal aj poéziu, vlastnil *divadlo Glóbus v Londýne*, kde bol aj hercom, a ktoré hrávalo aj pre anglických panovníkov. 

DRAMATICKÁ TVORBA

- *tragédie:* **Rómeo a Júlia, Hamlet, Macbeth, Othelo, Kráľ Lear, Iulius Caesar**
- *komédie:* **Skrotenie zlej ženy, Veselé panie z Windsoru, Sen noci svätojánskej, Mnoho kriku pre nič**
- *historické hry:* **Richard III., Henrich VI., Kráľ Ján, Eduard III.**

**HAMLET**

- Veršovaná tragédia v **4 dejstvách.**
- Konflikt je natoľko silný, že umierajú všetci zainteresovaní. 
- Zvláštnym kompozičným postupom je zaradenie *divadla do divadla* – herci hrajú hru, ktorú im upraví princ Hamlet. 
- Známy je Hamletov monológ o zmysle života: **„*Byť, či nebyť – to je otázka.“***

DEJ

1. **dejstvo**

Priateľ *dánskeho princa* **Hamleta** **Horatio** sa dozvie, že na hradbách hradu *Elisinor* sa zjavuje *duch Hamletovho otca*. Duch Hamletovi vyjaví, že bol zavraždený vlastným bratom, teraz manželom Hamletovej matky. 

1. **dejstvo**

Hamlet sa vydáva za blázna. **Polónius**, *kráľov dôverník a otec Hamletovej milej* **Ofélie**, podozrieva Hamleta, že pomätenosť len hrá a navádza Oféliu, aby sa s ním rozišla. Na hrad príde herecká skupina a Hamletovi spolužiaci, po ktorých poslal kráľ. 

1. **dejstvo**

Hamlet upraví text hry tak, že herci odohrajú vraždu divadelného kráľa presne tak, ako zomrel Hamletov otec. Kráľovi príde zle a herci nemôžu dohrať svoje predstavenie. Hamlet zabil Oféliinho otca, keď počúval skrytý za závesom rozhovor kráľovskej matky a syna. 

1. **dejstvo**: 

Kráľ posiela Hamleta so *zradnými spolužiakmi* **Rosencrantzom a Guildesternom** do *Anglicka* s listom, v ktorom žiada, aby ho tam zabili. Hamlet vymení znenie listu a na popravu idú spolužiaci. Sám sa dostane pirátskou loďou domov. Stretne sa s Horatiom na cintoríne, keď pochovávajú Oféliu, ktorá sa zo žiaľu utopila. Na pohrebe je aj jej brat **Leartes**, ktorý prišiel z Anglicka, aby pomstil otcovu smrť. 

Kráľ Leartovi povie, kto je vrahom jeho otca a zinscenuje súboj Learta a Hamleta. Hamlet je zranený otráveným mečom, Leartes umiera, *matka* **Gertrúda** nechtiac pripíja na víťazstvo syna otráveným nápojom a Hamlet prebodne kráľa. Zostáva jediný svedok tragédie Horatio, aby rozpovedal svetu tento príbeh. Novým panovníkom *Dánska* sa stáva *nórsky princ* **Fortinbras**, ktorý práve dobyl hradby. 

**RÓMEO A JÚLIA**

- ***Podáva obraz lásky v renesancii*** – je zmyslom života a hodnota, ktorá je silnejšia než smrť - ***prostriedok na odstránenie ľudskej nenávisti.*** 

- Vo ***Verone*** dochádza k potýčkam medzi dvoma znepriatelenými rodmi - **Montekovcami a Kapuletovcami.** 

- *Montekov syn* **Romeo** sa na plese zaľúbi do jedinej *dcéry Kapuletovcov* **Júlie**. Júlia mu lásku opätuje a milencov tajne zosobáši *františkánsky brat* **Vavrinec**. 

- Romeo sa snaží zabrániť súboju *Júliinho bratanca* **Tybalta** so svojím priateľom **Merkuciom**. Nepodarí sa mu to a v spore vyprovokovanom Kapuletovcami  Merkucio umiera. Romeo pomstí priateľovu smrť a v súboji Tybalta zabije. 

- **Veronský vojvodca** ho navždy vypovedá z mesta. Odchádza do ***Mantovy***. Rodičia Júliu nútia vydať sa za *grófa* **Parisa.** 

- Brat Vavrinec nachádza riešenie. Júlia naoko súhlasí s prianím rodičov, ale k sobášu nedôjde, lebo vypije uspávací nápoj, ktorý jej spôsobí domnelú smrť. Po precitnutí ju majú z hrobky uniesť do Mantovy. 

- Romeo sa o tomto pláne nedozvie, naopak, sluha mu oznamuje, že Júlia je mŕtva. Zúfalý Romeo sa vracia do Verony, pri hrobke zabije trúchliaceho Parisa, užije prudký jed a umiera.  

- Po precitnutí Júlie brat Vavrivec nedokáže zabrániť jej samovražde pri Romeovej mŕtvole. Nad obeťami svojich detí si podali ruky Motekovci i Kapuletovci.














**Maturitné zadanie 28**

**1.	a)	Vysvetlite rozdiel medzi jednočlennou a dvojčlennou vetou.**

`		`**Aké typy jednočlenných a dvojčlenných viet poznáme? Doložte príkladmi.**

`	`**b)	Definujte odsek a kapitolu. Porovnajte ich z hľadiska rozsahu.**

`		`**Pre ktorý literárny druh a žáner je charakteristické členenie textu na odseky a kapitoly?**
**


**2.	a)	Objasnite pojem komická dráma. Vysvetlite rozdiel medzi slovným a situačným humorom. Definujte a rozlíšte pojmy humor, irónia a satira.**

`		`**Do ktorého literárneho druhu zaraďujeme anekdotu?**

`		`**Na akom princípe je založený tzv. čierny humor?**

`		`**Akú úlohu má politická satira v demokratických krajinách?**

`		`**Aký je princíp paródie?**

`	`**b) 	Uveďte, aké spoločenské problémy medzi národmi a národnostnými menšinami rieši J. Palárik vo svojich komédiách.**

`		`**Špecifikujte vlastnými slovami príčiny týchto problémov.**

`		`**Ktoré literárne obdobie zodpovedá danému historickému obdobiu?**

`		`**Charakterizujte literárne postavy a ich vzťah k problematike národnostnej menšiny prostredníctvom ukážok.**

**Ukážka  1**

**Ján Palárik: Zmierenie alebo Dobrodružstvo pri obžinkoch**

(úryvok)

*„...aby si Slováci a Maďari sväté práva spoločnej krajiny Uhorska spojenými silami bránili, národnosti svoje vzájomne ctili, národnej vzdelanosti a osvety - bez ktorej  blaho vlasti ani myslieť sa nedá - jeden druhému úprimne dopriali, a aby žiadnej nenávisti, žiadneho sváru medzi nimi nebolo...“*

**Ukážka  2**

**Ján Palárik: Zmierenie alebo Dobrodružstvo pri obžinkoch**

(úryvok)

*Ľudovít:* 

*Upozorniť musím osvietenosť vašu, že je pán Lajoš veľký Maďar; pri slovenskej konverzácii sa mu iste zívať bude.*

*Miluša:* 

*Prepáčte, páni, že sa vám smiať musím. Či neviete, že ste tuná v slovenskom kraji? Maďarská reč je pekná na rovinách dolnozemských, ale tu pod Tatrami krásne zneje reč slovenská.*
\*


**Maturitné zadanie 28 – vypracovanie**

<a name="_hlk101262066"></a>**časť 1**

**1.	a)	Vysvetlite rozdiel medzi jednočlennou a dvojčlennou vetou.**

`		`**Aké typy jednočlenných a dvojčlenných viet poznáme? Doložte príkladmi.**
**


`	`**b)	Definujte odsek a kapitolu. Porovnajte ich z hľadiska rozsahu.**

`		`**Pre ktorý literárny druh a žáner je charakteristické členenie textu na odseky a kapitoly?**


<a name="_hlk105229365"></a>**JEDNOČLENNÁ VETA**

- Nedá sa rozdeliť na ***podmetovú a prísudkovú časť.***

- Nemá ***prisudzovací sklad –*** nie je známy pôvodca deja. 

- Gramatické jadro tvorí ***vetný základ*** – podľa neho rozlišujeme: 

1. **Slovesná jednočlenná veta** – vetným základom sú ***slovesá*** v určitom tvare, ktoré vyjadrujú atmosférické javy *(Hrmí.),* nevysvetliteľné deje *(Straší.),* telesné a duševné pocity *(Je mi zle.).* Spoznáme ich aj podľa slovesa v *3. osobe singuláru.* 
1. **Neslovesná jednočlenná veta** – vetný základ nie je vyjadrený slovesom, ale ***iným slovným druhom*** *(Ahoj. Dobre.).* Ide často o *názvy, výkriky, odpovede na otázky alebo príkazy -* ich základom môžu byť ***podstatné mená, prídavné mená, príslovky, častice, citoslovcia.***

**DVOJČLENNÁ VETA**

- *Dá sa rozdeliť na podmetovú a prísudkovú časť* – má obidva hlavné vetné členy – ***podmet*** (vyjadrený alebo nevyjadrený) a ***prísudok.*** 

- Podľa *vyjadrenia podmetu* rozlišujeme vetu:

1. **Úplnú** – má vyjadrený podmet a prísudok *(Dieťa spí.)*
1. **Neúplnú** – má nevyjadrený podmet napr. *(On). Spí.***	
   **
			





**ODSEK**

- *Text sa dá členiť na menšie celky* – **odseky** - vyznačujú sa *graficky* – tvoria ***významovo ucelenú jednotku.*** 

- **Najmenšia členiaca nadvetná kontextová jednotka**, ktorá patrí k základným stavebným prostriedkom textu – má svoju *formálnu a obsahovú stránku.* 

- Formálne je odsek jednoznačne** vymedzený **začiatkom a koncom.**
- Pri vymedzovaní *obsahovej stránky* odseku sa pracuje s ***motívom***, ktorý sa vymedzuje na pozadí *slohových postupov.* 
- Osobitné postavenie má **začiatok prvého a koniec posledného odseku** (tzv. *vonkajšie odseky*), ktoré ostávajú bez kontextovej súvislosti.
- Na začiatku autor naznačí ***tému celku**,* prípadne uvedie jeho jednotlivé tematické body* a na konci sa odsek končí vyčerpaním danej látky a text je uzatvorený ***zhrnutím a záverom.***
- Začiatok odseku stojaceho vo vnútri textového celku sa tiež môže začínať *novou témou* alebo môže ***nadväzovať na predchádzajúci odsek***. 
- V rozčlenení prejavu na odseky sa odráža **individuálny zámer autora**, ktorý je podmienený východiskovým **slohovým postupom** a **žánrom**.

**KAPITOLA**

- Rozsahom väčší celok ako odsek – skladá sa z **viacerých motívov** a **odsekov,** ktoré sa spájajú do kapitol. 
- Medzi kapitolami je *výraznejší a hlbší formálny a významový predel* ako medzi odsekmi.
- **Nová kapitola sa začína na novej strane** a môže byť vyznačená aj samostatným **názvom** alebo označená **číslicami.** 
- Na kapitoly sa členia predovšetkým ***rozsiahlejšie písané vecné a umelecké texty*** – vo vecnej literatúre sú kapitoly spravidla kratšie, tematicky uzavretejšie a samostatnejšie.











**časť 2 a**

**2.	a)	Objasnite pojem komická dráma. Vysvetlite rozdiel medzi slovným a situačným humorom. Definujte a rozlíšte pojmy humor, irónia a satira.**

`		`**Do ktorého literárneho druhu zaraďujeme anekdotu?**

`		`**Na akom princípe je založený tzv. čierny humor?**

`		`**Akú úlohu má politická satira v demokratických krajinách?**

`		`**Aký je princíp paródie?**

**KOMICKÁ DRÁMA**

- **KOMÉDIA** *- z* gréckeho *komodia, komos – veselý sprievod, oide – spev, pieseň -* podstatou je ***komickosť so zámerom vyvolať smiech u diváka.*** 
- Podľa toho, či prameňom komickosti a humoru je *charakter postáv* alebo *grotesknosť situácie*, sa hovorí o **charakterovej** resp. **situačnej komike.** 
- Vysmieva sa z *vážnych chýb v ľudskom charaktere a spoločenských vzťahoch* - jej smiech je očisťujúci a v závere prichádza k pocitu uvoľnenia. 
- **VESELOHRA** - má vážne jadro, ale nedostatky v charakteroch postáv alebo v spoločenských vzťahoch nie sú natoľko vážne ako v komédii a odstraňujú sa v rozuzlení. 
- *Autorov postoj* v komédii a veselohre môže byť: ***humorný, ironický, sarkastický, výsmešný, zmierlivý*** alebo ***satirický*** (výsmešný s úplným odmietnutím javu). 

ĎALŠIE ŽÁNRE KOMICKEJ DRÁMY

**IRÓNIA** - povieme ***presný opak toho, čo myslíme*** - má formu priamych dlhších alebo kratších viet a vyjadruje sa *špecifickým tónom hlasu.*

**SATIRA** – všíma si ***slabosti ľudí*** a robí si z nich a ich hlúposti žart. 

**SARKAZMUS** - forma satiry - má formu ***ostrých a bolestivých poznámok.*** 

**ANEKDOTA** (vtip) - krátky príbeh o skutočnej alebo vymyslenej udalosti - má ***neočakávaný záver s humorným vyznením a vtipnou pointou.*** 

**ČIERNY HUMOR** - ***kritizuje ľudské správanie*** bez toho, že by mu dával nádej na zlepšenie alebo nápravu. 

**PARÓDIA** - humorná forma, pri ktorej sa ***napodobňuje známe literárne dielo alebo výrok niekoho*** tým, že sa humorne prekrúca pôvodný zmysel. 

**FRAŠKA** - osobitný druh komédie - dôraz sa kladie na *repliku, vtip a slovné hračky* - typickým znakom sú ***nepravdepodobné situácie** a hrubšia komickosť.* 




**časť 2 b**

`	`**b) 	Uveďte, aké spoločenské problémy medzi národmi a národnostnými menšinami rieši J. Palárik vo svojich komédiách.**

`		`**Špecifikujte vlastnými slovami príčiny týchto problémov.**

`		`**Ktoré literárne obdobie zodpovedá danému historickému obdobiu?**

`		`**Charakterizujte literárne postavy a ich vzťah k problematike národnostnej menšiny prostredníctvom ukážok.**

**JÁN PALÁRIK**

- Pochádzal z ***Rakovej na Kysuciach*** a bol *katolíckym kňazom.* 
- Popri štúdiu *teológie* sa venoval štúdiu *filozofie, literatúry a jazykov* (ovládal 7 jazykov). 
- Vydával cirkevný časopis ***Cyril a Metod***, spolupracoval s *Maticou slovenskou* a aktívne sa zapájal do politického života.
- Žiadal ***rovnoprávnosť národov v Uhorsku a demokratizáciu politického a sociálneho života.*** 
- Redigoval *Katolícke noviny* – obhajoval v nich ***spisovnú slovenčinu*** a žiadal *spriemyselnenie Slovenska*. 
- Napísal niekoľko *učebníc náboženstva, čítaniek a gramatík pre slovenské školy.*
- Poznal *svetových dramatikov*, venoval sa ***dramatickej tvorbe,*** písal ***veselohry* (Inkognito, Drotár)** a venoval sa aj *teórii drámy*. 
- Využíval *Moliérov* kompozičný princíp komédie – ***zámenu postáv.***

ZNAKY TVORBY

- Využíva ***„komédiu omylov“ a nedorozumení.***

- ***Častá zámena postáv.***

- Komika je postavená na ***slovných skomoleninách.***

- Diela nemajú len zábavnú, ale aj ***poučnú funkciu.***

- Vo svojich veselohrách poukazuje na ***spoločenské a charakterové nedostatky.***




**ZMIERENIE alebo DOBRODRUŽSTVO PRI OBŽINKOCH**

- **Komédia s troma dejstvami**, v ktorej* autor poukázal na ***potrebu tolerancie a zmierenia medzi národmi*** (Slováci a Maďari) a medzi ***spoločenskými vrstvami*** (šľachta – zemianstvo a inteligencia). 
- Oslavuje ***vlastenectvo, úctu k rodnému jazyku a starostlivý vzťah k ľudu.***
- KONFLIKT sa vyvíja v dvoch líniách:
- **národnostnej** – na seba narazia názory vlastenecky vychovanej *Miluše*, čiastočne i grófky a odrodilých *mladíkov z Pešti (baróna a zememerača),*
- **spoločenskej** – barón si myslí, že sa zaľúbil do obyčajného dievčaťa a zememerač do grófky, z čoho by vzišli spoločensky nerovné vzťahy.
- Autor, v duchu svojich politických názorov, oba ***konflikty rieši zmierlivo*** – mladíci si vstúpia do svedomia a pripomenú si svoj pôvod a barón nakoniec vytvorí pár s grófkou a zememerač s učiteľovou dcérou a obe dvojice pocítia úprimnú lásku. 

POSTAVY** 

**MILUŠA** 

Dcéra miestneho učiteľa, príkladného vlastenca, ***vychovaná v národnom duchu a tolerancii k Uhorsku***. V styku so šľachtou nie je ustráchaná ani podlízavá. Je múdra, ovláda cudzie jazyky, hrá na klavíri, je spoločníčkou mladej grófky, ktorú usmerňuje, aby sa zaujímala o slovenský národ.

**grófka ELISA/ERŽIKA HRABOVSKÁ** 

Sirota šľachtického pôvodu, je zasnúbená so synom svojho poručníka *baróna Kostrovického*. Je ideálnou ženou i paňou – krásna, milá k nižšie postaveným, priateľská k inteligencii. Pod *Milušiným* vplyvom hovorí po slovensky a ***hlási sa k slovenskému pôvodu*.**

**mladší barón ĽUDOVÍT/LAJOŠ KOSTROVICKÝ** 

Rozmaznaný veľkomestským prostredím, má slovenský pôvod, ale ***hlási sa k maďarskému národu***. Pre neho všetko uhorské znamená len maďarské. 

**zememerač ROHON** 

***Pomaďarčený priateľ*** mladého baróna Kostrovického. Pod vplyvom lásky sa priznáva k svojmu pôvodu.

DEJ

1. **dejstvo**

**Miluša Oriešková** je **spoločníčkou a priateľkou grófky Elisy/Elišky Hrabovskej**. Jej otec, **učiteľ Orieška**, poslal grófke žiadosť o príspevok na opravu školy a poteší sa, že grófka a jej tútor majú záujem o stav obecných škôl. *Elisa* sa dozvie, že mladý barón, budúci mladoženích, príde na jej panstvo. S *Milušou* sa dohodnú na skúške ženícha počas dožinkovej slávnosti, kde si vymenia úlohy.

1. **dejstvo**

**Mladý barón Kostrovický** prišiel s **priateľom Rohonom** na vidiek nazlostený, že si má zobrať dievča, ktoré nepozná a takisto si zamenia úlohy. V kaštieli ich víta nepravá grófka, ktorej sú smiešni vystupovaním i rečou – hovoria len po maďarsky. Vzbudí však sympatie u *Rohona* a barón začína ľutovať, že ho s ňou viaže sobášna zmluva.

1. **dejstvo**

Nepravý barón sa začína pod vplyvom nepravej grófky meniť. V srdci *Elišky* narastá zlosť na to, že sa má za neho vydať. *Rohon* už nedokáže zvládať situáciu a vyznáva lásku nepravej grófke. *Miluša* sa prizná, že grófkou nie je a je šťastná, že muž, ktorý sa jej páči, nie je barón, ale zememerač. Pravá grófka *Hrabovská* však necháva baróna naďalej v napätí a zjavuje sa mu v kroji. Barónovi sa však natoľko páči, že je ochotný riskovať i nerovné manželstvo. Nakoniec sa všetko vyrieši a po príchode **starého baróna Kostrovického** budú dve svadby. 

**INKOGNITO**

- Touto ***veselohrou*** nadviazal na **kocúrkovskú tematiku** **Jána Chalupk**u - *falošné uhorské vlastenectvo, odrodilstvo, hlúposť, sebectvo a pomýlená výchova mládeže.*

- Námet autor čerpal z ***rodinného života ponemčeného malomeštiactva.***

- Jadrom ***zápletky, ktorá je založená na zámene osôb***, je úsilie získať túto vrstvu pre národné ciele.

- Autor pomocou ***láskavého humoru*** riešil problémy *mamonárstva, odnárodňovania a spoločenskej pretvárky.*

**DROTÁR**

- ***Veselohra*** bola ***oslavou predstaviteľa slovenského ľudu v odnárodnenom svete meštianstva.*** 

- Zdôraznil v nej myšlienku ***slovanskej vzájomnosti na základe vzájomného pochopenia a rovnoprávnosti.*** 

- Poukázal na *zdravé jadro národných síl v ľude.*




**Maturitné zadanie 29**

**1.	a)	Vysvetlite pojem rozprávanie. Charakterizujte ústne rozprávanie, jednoduché rozprávanie. Definujte, v čom spočíva kompozícia rozprávania. Akú úlohu zohráva v rozprávaní časová postupnosť? Aké typy rozprávačov poznáte? Charakterizujte rozprávanie s využitím priamej reči, rozprávanie s prvkami opisu a umelecké rozprávanie.**

`	`**b)	Utvorte podľa osnovy v ukážke 3 krátke rozprávanie (minimálne 10 viet).**

**2.	a)	Pomenujte historickú udalosť, ku ktorej sa viaže ukážka 1 a 2. Stručne ju charakterizujte a zhodnoťte. Uveďte najmenej dvoch ďalších slovenských spisovateľov a ich diela, v ktorých zobrazovali danú historickú udalosť.**

`	`**b) 	Naznačte hlavnú dejovú líniu diela, z ktorého pochádza ukážka 1 a 2. Formulujte hlavné myšlienky diela. Aký postoj by ste zaujali, keby ste sa ocitli v situácii hlavných hrdinov diela?**

**Ukážka  1**

**Ivan Bukovčan: Kým kohút nezaspieva**

*Uhrík: Ja nie som martýr...mučeník! Ja na to nemám postavu...! Som len obyčajný holič... a chcem žiť... pracovať... holiť a strihať... a starať sa o tie všivavé ľudské hlavy!*

*Tulák: Ale najväčšmi sa staráš iba o svoju.*

*Šustek: Ak odmietneme, major sa urazí, stratí trpezlivosť... a dá zlikvidovať všetkých!*

*Uhrík: Umrú desiati - a nie iba jeden!*

*Tulák: Ale nenarobia z nás ľudské handry...!*

*Šustek: Handry nie, ale mŕtvoly!*

*Uhrík: (na Tuláka kričí) On..., on privoláva nešťastie...! On privoláva našu smrť...!*

*Tomko: Iba nechce, aby sme sa stali... spoluvinníkmi.*

*Šustek: Sami sa musíme rozhodnúť! Inej možnosti niet...!*

*Tulák: Človek nikdy nemá veľa možností. No vždy má aspoň jednu. Ostať človekom.*

**Ukážka  2**

**Ivan Bukovčan: Kým kohút nezaspieva**

*Fischl: (ticho, bezmocne) Každá vojna má žiaľbohu na svedomí aj deti...*

*Pani: Sú tu aj ženy, pán Fischl!*

*Fischl: V každej vojne trpia aj ženy, milostivá pani... Aj vojak, zabitý pred mojím domom, mal ženu.*

*Uhrík: Sme civilné osoby, prosím pekne!*

*Fischl: Dnes už niet civilov. Je to, bohužiaľ, totálna vojna, páni moji...!*

*Tulák: Totálne prehratá vojna, pán môj!*

*Fischl: (upäto) Možno. Ale nezabúdajte, prosím, že s vami hovorí Nemec.*

*Tomko: (úsečne) A vy, prosím, nezabúdajte, že s vami hovoria nevinní ľudia!*

*Fischl: V tejto vojne nebude nevinných! V nijakej vojne už nie sú nevinní.*


**Ukážka  3**

**Môj nový bicykel**

1. *Narodeniny*
1. *Prvá jazda*
1. *Nákladné auto*
1. *V nemocnici*
1. *Brigáda*

**Maturitné zadanie 29 – vypracovanie**

**časť 1** 

**1.	a)	Vysvetlite pojem rozprávanie. Charakterizujte ústne rozprávanie, jednoduché rozprávanie. Definujte, v čom spočíva kompozícia rozprávania. Akú úlohu zohráva v rozprávaní časová postupnosť? Aké typy rozprávačov poznáte? Charakterizujte rozprávanie s využitím priamej reči, rozprávanie s prvkami opisu a umelecké rozprávanie.**

`	`**b)	Utvorte podľa osnovy v ukážke 3 krátke rozprávanie (minimálne 10 viet).**


**ROZPRÁVANIE**

- ***Zachytenie udalosti v časovej postupnosti.*** 

- Základný útvar ***rozprávacieho slohového postupu*** - väčšinou však hovoríme o **komplexnom rozprávaní** – výskyt aj iných slohových postupov, napríklad *opisného*.

- Využíva ***dramatické stupňovanie zápletky***: *zauzľovanie a vyvrcholenie deja*, ktorý vedie k jeho *rozuzleniu.*

- Člení sa na ***pásmo rozprávača** a **pásmo postáv**.*

- Využíva **autorskú reč** ako prostriedok tzv. *objektívneho rozprávania* - *rozvíja príbeh, opisuje a komentuje konanie postáv, uvádza reč postáv, zobrazuje prostredie.* 

- Môže byť doplnené aj ***úvahami***, ktoré sú späté s príbehom. 

- V epickom diele autor, okrem rozprávania, používa aj ďalšie slohové postupy a útvary: ***opis, charakteristiku, úvahu.*** 

- Realizuje sa prevažne v oblasti spisovného jazyka – obyčajne v ***tretej osobe minulého času***. 















DRUHY ROZPRÁVANIA
**


**1.  Klasické rozprávanie**


· ***Úvod*** *(expozícia)* – opis prostredia, údaj o čase, zoznámenie sa s postavami.


· ***Zrod zápletky** (kolízia)* – zauzľovanie deja.


· ***Vyvrcholenie deja** (kríza)*


· ***Obrat v deji** (peripetia) –* dramatický zvrat, ku ktorému dôjde práve vo chvíli, keď sa už zdá, že všetko sa vyrieši.


· ***Rozuzlenie*** 

**2.  Rozprávanie in medias res**

- Z latinského *uprostred veci –* nemá úvod, ***dej sa začína uprostred deja.***


**3.  Retrospektívne rozprávanie*** 

- Dej sa odvíja ***od konca príbehu.***




**4.  Epické rozprávanie*** 

- Je charakteristické *pokojným plynutím deja*, má *málo dialógov*, prevláda *oznamovacia veta*, má mnoho *súvetí*.


**5.  Dramatické rozprávanie*** 

- Charakterizujú ho *prudké zvraty deja*, množstvo *dialógov*, *zvolaní, oslovení, nedokončených a krátkych viet*, *menej súvetí*, množstvo *slovies a prekvapujúca pointa.*


**6.  Priame rozprávanie*** 

- Rozprávač je v ***1. osobe jednotného čísla*** - rozpráva príbeh, akoby ho sám zažil. 












DRUHY ROZPRÁVAČOV 

**1. Autorský** 

- Rozprávanie v ***3. osobe jednotného čísla*** – ***vševediaci*** - *rozvíja príbeh, opisuje a komentuje udalosti, uvádza reč postáv a zobrazuje prostredie.* 

- *Pozerá na všetky postavy s nadhľadom*, vidí svoje postavy *zvonka aj zvnútra*, vyostruje *konflikty medzi postavami.* 

**2. Priamy** 

- Úlohu rozprávača prevezme ***jedna z postáv diela*** 

- Rozprávač je v ***1. osobe jednotného čísla*** - rozpráva príbeh, akoby ho sám zažil. 

- ***Predstavuje vnútro postavy*** – dej je spomaľovaný *opismi a úvahami* *(Remarque – Na západe nič nové).*

**3. Personálny** 

- ***Subjektívny*** a ***vševediaci*** – sústreďuje sa len na *jednu postavu*, ktorá sa *vyvíja v priebehu deja.* 
- Rozprávanie je v ***3. osobe jednotného čísla*** - **on-rozprávanie** *(Jozef Cíger Hronský - Jozef Mak).*

**4. Oko kamery** 

Zachytáva ***vonkajšie znaky, črty, činy postáv*** - o *vnútornom svete postáv* vieme len z ich *konania.* 



















**časť 2** 

**2.	a)	Pomenujte historickú udalosť, ku ktorej sa viaže ukážka 1 a 2. Stručne ju charakterizujte a zhodnoťte. Uveďte najmenej dvoch ďalších slovenských spisovateľov a ich diela, v ktorých zobrazovali danú historickú udalosť.**

`	`**b) 	Naznačte hlavnú dejovú líniu diela, z ktorého pochádza ukážka 1 a 2. Formulujte hlavné myšlienky diela. Aký postoj by ste zaujali, keby ste sa ocitli v situácii hlavných hrdinov diela?**

**Ivan BUKOVČAN (1921-1975)**

Narodil sa v *Banskej Bystrici*, absolvoval *právo*, ale pracoval ako *redaktor, úspešný scenárista a dramaturg Slovenského filmu*. Dramatické diela: **Pštrosí večierok, Kým kohút nezaspieva.**

**KÝM KOHÚT NEZASPIEVA**

- Dráma s *dvoma dejstvami*, kde autor vytvára ***hraničnú situáciu***, v ktorej ***postava odkrýva svoj charakter** - prestáva skrývať motívy svojho konania, zabúda na ľudskosť, je sebecká a snaží sa zachrániť za každú cenu.* 

- Scéna sa odohráva v ***pivničnom prostredí*** a dej trvá ***niekoľko hodín.***

- Dej sa odohráva v čase ***Povstania***, keď je na *Slovensku* nemecké vojsko. 

- Názov je ***parafrázou na slová Ježiša Krista o Petrovej zrade***. 

- Postavy ***zradia** niekoľkokrát jeden druhého*, ale hlavne ***sami seba, svoju ľudskosť a dôstojnosť.*** 

DEJ

Do pivnice židovského domu stráž privádza **10 ľudí**, ktorí nedodržali hodinu stanného práva. Dozvedia sa, že sú rukojemníkmi a zomrú, ak sa do rána ***(kým kohút nezaspieva)*** nenájde vrah zabitého nemeckého vojaka. **Major von Lucas** im prikáže vybrať jedného z nich. 

Nastane hraničná situácia, keď blízkosť smrti strháva masky z tvárí a dáva sa niekoľko návrhov na smrť: 

- ***Prostitútka***, ktorá nežije počestným životom. 
- ***Starý muž***, ktorý už žil dosť. 
- ***Mladý cudzí chlapec***, ktorého nepoznajú. 

Nakoniec sa ukáže, že mladík utiekol z transportu do koncentračného tábora a **holič Uhrík** bude o ňom tvrdiť, že je *Žid* a nakoniec ho ***(kým kohút nezaspieva)*** zabije. Potom si uvedomí svoj zločin a vyjde schodmi k východu dobrovoľne. Ostatní už len počujú dávku zo samopalu...



HISTORICKÁ UDALOSŤ z *ukážok 1 a 2*

- *Historická udalosť* z ukážok je **Slovenské národné povstanie (SNP)** a ***protifašistický odboj.*** 

- Spisovatelia pociťovali potrebu vyjadriť sa k tejto problematike, vyjadriť svoje postoje a svoj ***nesúhlas s tým, čo sa dialo počas vojny.*** 

- Odsúdili *nezmyselné zabíjanie, vraždenie, pokorovanie a potupovanie ľudí.* 

- Na druhej strane vyzdvihli ***hrdinstvo a odvahu tých, ktorí bojovali za slobodu*** a neváhali položiť za ňu svoj život. 

- Niektorí spisovatelia sa aj ***osobne zúčastnili vojny*** a z vlastnej skúsenosti poznali dôsledky vojny a väznenia. 

- Diela nie sú len dokumentom o dobe, ale majú odkaz pre budúcnosť, aby sa ***ľudia poučili z histórie a nedopustili, aby sa opakovali podobné tragédie.*** 

- Diela majú ***humanistické poslanie a etický význam.***


Problematike **2. svetovej vojny** a **SNP** sa venovali aj spisovatelia: 



**Vladimír Mináč: *Generácia***

**Alfonz Bednár: *Sklený vrch, Kolíska***

**Rudolf Jašík: *Námestie sv. Alžbety***

**Ladislav Mňačko: *Smrť sa volá Engelchen***

















**Maturitné zadanie 30**

**1.	a)	Rozčleňte indoeurópske jazyky. Vymenujte slovanské jazyky. Demonštrujte príbuznosť vybraných slovanských jazykov na konkrétnych slovách v ukážke 1. Preložte text v ukážke 3 z češtiny do slovenčiny.**	

`	`**b)	Sformulujte vlastný názor na postavenie slovenčiny v súčasnosti a porovnajte toto postavenie s vybranými cudzími jazykmi, napr. angličtina, nemčina, ruština.**

`		`**Argumentujte skúsenosťami a poznatkami z vlastnej komunikačnej praxe.**

**2.	a)	Definujte pojem epika. Uveďte znaky, ktorými sa epika odlišuje od lyriky. Vymenujte základné epické žánre. Objasnite podstatu prozaického diela, ktoré využíva vo svojom texte prvky lyriky. Akú úlohu plní príroda v ukážke 2? Vyhľadajte lyrické prostriedky v ukážkach.**

`	`**b) 	Vymenujte hlavné znaky diela D. Chrobáka Drak sa vracia. Ktoré hodnoty zdôraznil autor v diele? Aký žáner je dielo? Aké špecifiká má dielo? Nájdite špecifické znaky v ukážke 1 a 2 a pomenujte ich. Charakterizujte postavy na základe ukážok. Určte, aký typ rozprávača je prítomný v danom epickom diele.**

`		`**V ktorom literárnom druhu sa rozprávač nevyskytuje?**

**Ukážka  1**

**Dobroslav Chrobák: Drak sa vracia**

*Bol vždy sám. Sám proti všetkým, proti nej i proti sebe samému. Ak si niekto mohol robiť nárok na neho, mohol to byť len sám Belezub, vládca pekiel. Len on sám bol svedkom všetkých tých skutkov a myšlienok, čo privodili nešťastie na celú dedinu.*

*Lebo že sa stal nešťastím dediny, bolo už celkom isté. Ohne, povodne, hlad a choroby sprevádzali jeho kroky a boli pamiatkou na jeho prítomnosť. Tak aspoň usúdila dedina a taká musela byť pravda. Veď nikto ani poriadne nevedel, kde sa tu vzal a odkiaľ prišiel. Starý Lepiš Madlušovie našiel ho vraj pred rokmi povyše Boce, keď sa vracal cez Čertovicu z jarmoku v Brezne. Nik nevie, ako vtedy starý Lepiš kalkuloval. Jedni vravia, že si chcel iba vychovať z chlapca opatrovníka, iní tvrdia, že vedľa decka našiel i plný mešec dukátov. Dosť na tom, stihol ho ešte vyučiť remeslu a v dedine sa o ňom dozvedeli až potom, keď už bol hrnčiar načisto slepý...Drak má na nohách čižmy, je oblečený do úzkych nohavíc a krátkeho čierneho kabáta, na hlave má nízky čierny klobúk s okrúhlou, vpredu sklopenou strechou. Drak je celý čierny. Šimon kráča v mäkkých valašských krpcoch s mačkami na pätách, v bielych súkenkách, v košeli so širokými rukávmi, v kamizole, ktorý má prehodený cez ľavé plece, a v klobúku s úzkou, všade dookola vyhrnutou strechou. Šimon je skôr biely než čierny.*

**Ukážka  2**

*No trávou, ktorá rastie v riedkych chumáčoch popod svrčiny, prebieha už podivný, chvejivý život. Jej steblá, čo cez noc klepli k zemi, sa nepozorovane napružujú a obracajú širšiu plochu listov oproti svetlu.*

**Ukážka  3**

*Rozhovor, společenská konverzace, je jedním ze základních projevů člověka ve spoločnosti. Vědět, kdy a co říci, poznat, kdy mají chuť mluvit jiní, kdy si přejí, aby s nimi někdo mluvil, nebo je nechal na pokoji, umět hovořit o věcech, které zajímají druhého, umět sa vyhnout věcem, které by mohly vyvolat bolavé vzpomínky nebo vzbudit špatné pocity, a naopak hovořit tak, aby společník se v naší přítomnosti cítil dobře, to je především věcí taktu.*



**Maturitné zadanie 30 – vypracovanie**

**časť 1** 

**1.	a)	Rozčleňte indoeurópske jazyky. Vymenujte slovanské jazyky. Demonštrujte príbuznosť vybraných slovanských jazykov na konkrétnych slovách v ukážke 1. Preložte text v ukážke z češtiny do slovenčiny.**	
**


`	`**b)	Sformulujte vlastný názor na postavenie slovenčiny v súčasnosti a porovnajte toto postavenie s vybranými cudzími jazykmi, napr. angličtina, nemčina, ruština.**

`		`**Argumentujte skúsenosťami a poznatkami z vlastnej komunikačnej praxe.**

**INDOEURÓPSKE JAZYKY**

- Každý jazyk sa používa ako ***nástroj myslenia a dorozumievania v istom jazykovom spoločenstve*** a postupne sa vyvíja. Sledovaním sa dospelo k záveru, že pre jednotlivé skupiny príbuzných jazykov musel jestvovať predpokladaný *pôvodný jazyk*, nazývaný ***prajazyk.*** 

- Pre jazyky ako *slovenčina, ruština, nemčina, francúzština, angličtina*, ale aj *latinčina a gréčtina* bol prajazykom **indoeurópsky prajazyk.**

- Písomné pamiatky pochádzajú z *3. tisícročia pred našim letopočtom*. Jazykové spoločenstvo, v ktorom sa používal *indoeurópsky prajazyk*, obývalo pravdepodobne oblasti v ***Malej Ázii*** a na ***Blízkom východe***.

- V súčasnosti sa jazyky, ktoré vznikli z *indoeurópskeho prajazyka*, používajú v ***Indii*** a ***Európe***.


PREHĽAD INDOEURÓPSKYCH JAZYKOV

- **Germánske** – *nemčina, angličtina, holandčina, flámčina, dánčina, nórčina, švédčina, islandčina.*
- **Románske** – *francúzština, taliančina, španielčina, katalánčina, portugalčina, rumunčina, moldavčina, rétoromančina.*  
- **Baltské** - *lotyština, litovčina.*
- **Keltské** - *bretónčina, waleština, írčina.*
- **Indoiránske** - *bengálčina, hindčina, urdčina, perzština, amánčina, albánčina, gréčtina.*




**SLOVANSKÉ JAZYKY**

- Predchodcom *slovanských jazykov* bola **praslovančina**.

- Z pôvodného **indoeurópskeho prajazyka** sa vyčlenila niekoľkými zmenami v *hláskovej stavbe*.


DELENIE

1) ***Východoslovanské*** – *bieloruština, ruština, ukrajinčina.*

1) ***Západoslovanské*** – *čeština, slovenčina, poľština.* 

1) ***Južnoslovanské*** – *bulharčina, chorvátčina, macedónčina, slovinčina, srbčina.*






**	






















**časť 2 a**

**2.	a)	Definujte pojem epika. Uveďte znaky, ktorými sa epika odlišuje od lyriky. Vymenujte základné epické žánre. Objasnite podstatu prozaického diela, ktoré využíva vo svojom texte prvky lyriky. Akú úlohu plní príroda v ukážke 2? Vyhľadajte lyrické prostriedky v ukážkach.**

**EPIKA** 

- Názov *epika* pochádza z gréckeho *epos* - rozprávanie (pieseň, slovo) zo starogréckych ***Homérových eposov: Ilias a Odysea.***

- Základný **literárny druh** založený na *rozprávaní o hrdinoch, dejoch a udalostiach* - môže byť písaná *voľne*, ale aj *básnickou rečou.*

- **Epické žánre:** ***román, novela, poviedka, črta, rozprávka.***


ZNAKY EPIKY

- **Dej** – skladá sa z jednotlivých *udalostí, príhod a epizód.* 
- **Príbeh** – jednotlivé udalosti sú pospájané v *časovom slede.*
- **Téma** – najdôležitejšia informácia o texte.
- **Motív** – najjednoduchšia časť literárneho diela. 
- **Hlavná myšlienka** – odkaz diela, ktorý vníma prijímateľ a dominuje nad celým textom. 
- **Pointa** – vyvrcholenie textu na konci literárneho diela. 
- **Objektívnosť** – zobrazovanie toho, čo hrdinu diela obklopuje – obsahom sú rozprávané príbehy. 
- **Monologický** text rozprávača a **dialóg** postáv – základ je v *rozprávaní.*

POROVNANIE S LYRIKOU

- V lyrike autor vyjadruje ***subjektívne reakcie, pocity, nálady a myšlienky.*** 

- Na rozdiel od epiky lyrika *nerešpektuje časovú následnosť* - je ***nedejová.*** 

- Formou lyrického prejavu je ***verš*** - *lyrické básne nemajú dej*, básnik nimi vyjadruje svoje *pocity, túžby a myšlienky.*





**časť 2 b**

`	`**b) 	Vymenujte hlavné znaky diela D. Chrobáka Drak sa vracia. Ktoré hodnoty zdôraznil autor v diele? Aký žáner je dielo? Aké špecifiká má dielo? Nájdite špecifické znaky v ukážke 1 a 2 a pomenujte ich. Charakterizujte postavy na základe ukážok. Určte, aký typ rozprávača je prítomný v danom epickom diele.**

`		`**V ktorom literárnom druhu sa rozprávač nevyskytuje?**

**Dobroslav CHROBÁK**

- Bol predstaviteľom *liptovského regiónu* a ***lyrizovanej prózy***. V prvej knihe próz **Kamarát Jašek** stvárnil dva tematické okruhy: ***dedinu*** a ***mesto.*** 

- ***Vyzdvihuje dedinu ako zdroj morálnej čistoty*** a ako protiklad kladie vo svojej tvorbe *mestské prostredie, ktoré predstavuje zlo*, kde ľudia *nemôžu realizovať svoje túžby, zdravo a čestne žiť.*

**DRAK SA VRACIA**

- Novela, ktorá zobrazuje ***konflikt jednotlivca a spoločnosti*** a ktorá je charakterizovaná ako rozprávka s úvodným mottom: *„Hľadanie stratenej cti, lásky a dôvery ľudí.“*

- Hlavné postavy sú **Martin Lepiš Madlušovie**, prezývaný ***Drak***, **Eva** a **Šimon Jariabek**.

- Príbeh, ktorý je vystavaný na konfliktoch medzi postavami, je rámcovaný postavou **Evy**, ktorá uvádza do deja a ukončuje ho, keď ***vnúčikovi rozpráva svoj životný príbeh*.** 

- Postava **Draka** je ***tajomná***, nikto nepozná jeho pôvod, a keďže sa vyhýba ľuďom, tak mu ***pripisujú nadprirodzenú moc a nešťastia v dedine.***

- Drak sa snaží nájsť si svoje miesto v spoločnosti, a preto prijíma výzvu dedinčanov, aby prinavrátil dobytok spolu so **Šimonom**. Ten je *manželom Evy*, ktorá kedysi mala *vzťah s Drakom*. Počas ich spoločnej cesty sa spoznávajú a vyjasňujú si vzťahy. *Eva* napokon pochopí, ktorého z nich miluje, a *Šimona* s láskou očakáva. 

- ***Úspešný návrat rieši aj Drakovu situáciu*** - *stáva sa rovnoprávnym členom dedinského kolektívu* po boku dievčaťa, ktoré si priviedol z ďalekej cesty.

- Ideovú osnovu novely tvorí ***Drakovo hľadanie vzťahu k ľuďom*** a oslava základných hodnôt života - *lásky, priateľstva, cti, prírody.*

- *Rozprávkový charakter* dodáva novele ***epilóg - záver***, z ktorého sa dozvedáme, že ide o spomienky **Evy** - *bývalej Drakovej milej*, ktorá je aj ***rozprávačkou príbehu***. 

- Autor zdôraznil myšlienku, že _človek si dôveru a úctu musí zaslúžiť svojimi činmi **–**_ **Drak** sa stáva **_symbolom obetavej snahy slúžiť a pomáhať iným._** 

[ref1]: Aspose.Words.8a15835a-5942-4a87-9616-e0d7c59e66d0.001.png
[*divadle]: http://sk.wikipedia.org/wiki/Divadlo_(umenie) "Divadlo (umenie)"
[filme]: http://sk.wikipedia.org/wiki/Film "Film"
[televízii]: http://sk.wikipedia.org/wiki/Telev%C3%ADzia "Televízia"
[rozhlase]: http://sk.wikipedia.org/wiki/Rozhlas "Rozhlas"
