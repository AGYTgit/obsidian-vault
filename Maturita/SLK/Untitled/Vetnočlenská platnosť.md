Na základe **syntaktického hľadiska** rozlišujeme:

Slovné druhy s **vetnočlenskou platnosťou** (autosyntagmatické) – fungujú ako vetné členy, napr. podmet, prísudok ap. Patrie sem všetky plnovýznamové slovné druhy: podstatné mená, prídavné mená, zámená, číslovky, slovesá a príslovky.

Slovné druhy **bez vetnočlenskej platnosti** (synsyntagmatické) – neplnia funkciu vetných členov. Do tejto skupiny zaraďujeme neplnovýznamové slovné druhy: predložky, spojky, častice a citoslovcia. Napr. vo vete: _Ona sedí **na** stoličke_. sú 3 vetné členy. Predložka _**na**_ nie je vetným členom.

_**Poznámka.**_ **Citoslocia** však môžu vo vete zastupovať niektoré slovné druhy, napr.  
Sloveso vo funkcii prísudku: _A tanier **bác** na zem_.  
Podstatné meno vo funkcii podmetu: _Radostné **hurá** sa ozývalo triedou_.  
Prídavné meno vo funkcii prísudku: _Vonku **huj** a doma **fuj**. =_ Vonku vyparádená a doma zašpinená!