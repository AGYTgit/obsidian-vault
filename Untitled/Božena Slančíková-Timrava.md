## Božena Slančíková-Timrava

* **Meno:** Božena Slančíková-Timrava
* **Život:** 1867 – 1951
* **Pôvod:** Narodila sa v mnohodetnej rodine v Polichne. Učil ju len otec – evanjelický farár.
* **Životopis:** Pracovala v materskej škole, nevydala sa a žila v domácnostiach príbuzných.
* **Ocenenia:** Za celoživotné dielo dostala titul **národná umelkyňa** (1947).
* **Pseudonym:** Pseudonym **Timrava** si zvolila podľa studničky vo svojom rodisku.
* **Tvorivá aktivita:** Spolu so sestrou vydávala rukou písaný časopis *Halúzka* (Ratolesť).

### Znaky tvorby

* **Psychologizácia**, odromantizovanie, citové rozčarovanie.
* Opis zložitých **ženských postáv** a ich vnútorného života prostredníctvom vnútorného monológu.
* **Pravdivé zobrazenie života na dedine**.

### Diela

* **Poviedky:** **[[Božena Slančíková-Timrava#Ťapákovci]]**, *Za koho ísť*, *Skon Paľa Ročku*.
* **Novely:** *Hrdinovia*, *Skúsenosť*, **[[Božena Slančíková-Timrava#Bez hrdosti]]**.
* **Dráma:** *Páva*, *Prekážky*.

---

## Ťapákovci

### Charakteristika diela

* **Symbolika:** **Ťapákovci** sa stali symbolom lenivých a zaostalých ľudí bez chuti čokoľvek v rodine a živote zmeniť.
* **Spoločenský kontext:** Autorka zachytila rozpad patriarchálnych feudálnych rodín, ktoré žili v jednom dome a hospodárili na malom políčku, len aby sa majetok nedrobil na vyplatenie súrodencov alebo veno dcéram.

### Dej

* Po smrti rodičov Ťapákovci nemali gazdu, ktorý by riadil hospodárstvo. Napriek tomu neprijali za gazdinú **Iľu – kráľovnú**, ženu najstaršieho brata Paľa.
* Iľa má kurz pôrodnej asistentky. Nevesty v dome sú však urazené, keď im povie, že ich deti sú choré, lebo nechodia vonku na slnko a žijú šestnásti v hlinenom vlhkom dome.
* Mužom sa nechce pracovať, a preto Iľa odíde na istý čas od svojho muža a bude slúžiť u učiteľov, aby mala kde bývať.
* Nakoniec presvedčí **Paľa**, aby pre ňu a ich budúcu rodinu postavil nový dom.
* V dome Ťapákovcov žije aj invalidná sestra **Anča – zmija**. Toto pomenovanie si vyslúžila pre svoj jedovatý jazyk, ktorým do každého zabŕdala.
* Hoci vie, že Iline názory sú správne, zo žiarlivosti ju nepodporí. Anča má krásnu tvár a šikovné ruky, ale pre chorobu sa nikdy nevydá a vyšíva svadobné čepce nevestám, aby sa uživila.

### Postavy

* **Iľa (kráľovná):** Paľova žena. Je veľmi pekná a šikovná gazdiná, no občas panovačná. Túži mať vlastný dom a žiť si spokojne s Paľom. Bola vzdelaná, čistotná, vyvyšovala sa nad ostatnými v dome, rada rozkazovala – preto dostala prezývku kráľovná. Stala sa symbolom **pokroku**, pretože chcela zmeniť zaostalý život Ťapákovcov. Bola babicou v obecnej službe.
* **Anča (zmija):** Slobodná, ochrnutá sestra Ťapákovcov. Má peknú tvár, ale je mrzutá a nešťastná pre svoje postihnutie. Neznáša Iľu, no odlišuje sa od ostatných Ťapákovcov svojím talentom – vie nádherne vyšívať. Závidí všetkým v dedine, že môžu chodiť. Mala 30 rokov a túžila po láske a rodine, ale ostalo jej iba vyšívanie čepcov pre nevesty.
* **Paľo:** Hlava rodiny Ťapákovcov a najstarší zo súrodencov. Je flegmatický, pokojný, rád vtipkuje, málo prejavuje city a nemal rád novoty.

---

## Bez hrdosti

### Charakteristika diela

* **Žáner:** Novela, ktorou sa autorka zaradila medzi spisovateľov **psychologického realizmu**.
* **Autobiografické prvky:** Dielo obsahuje autobiografické prvky.
* **Téma:** Príbeh je zo slovensko-maďarského pomedzia, ale nerieši národnostné otázky, keďže autorka sa zameriava na **vnútro Miliny a jej citový život**, nezaujíma sa o okolitý svet.

---

### Obsah

* **Milina Adamčíková**, sestra miestneho evanjelického kňaza, sa stará o domácnosť svojho brata spolu so slúžkou. Volali ju „bielou grófkou“, lebo mala svetlé vlasy, bledú tvár a nosievala biele šaty.
* Bola zaľúbená do učiteľa **Sama Jablonského**, ktorý bol pekný, vzdelaný, prispieval do novín, nacvičoval spevokol a dobre tancoval. On ju lákal, aby sa do neho zaľúbila, a vzápätí jej dával pociťovať, že pre neho nič neznamená.
* Milina si nevie pomôcť, každý deň chodí k Jablonským a čoraz viac sa zamotáva do tohto citu. Má pocit, že je stratená, ale nedokáže sa na neho hnevať, keď počas tancovačky na majálese tancuje skoro s každou, no na ňu sa ani neobzrie.
* Milina vie, že Samo koketuje s každým pekným alebo bohatým dievčaťom v okolí, ale nevie sa vzdať lásky k nemu. O zvláštnom vzťahu sa už dopočuli aj rodičia a hrozia jej, že sa bude musieť vrátiť do rodnej dediny. Aj sestra jej povie, že Samo si ju nikdy nevezme.
* Raz je opäť na návšteve u známych, kde sa aj tancuje. Samo si ju nevšímal, napriek tomu však Milina tancuje každý tanec a páči sa aj iným chlapcom. Okolo polnoci sa chlapi opili, a keď sa Milina chystala na odchod, natrafila na Sama, ako premožený alkoholom spí na lavici.
* Prvýkrát ho vidí inými očami – **biedneho, mizerného**, a prvýkrát sa s odporom od neho obrátila – a tým pádom sa od neho **oslobodila**.