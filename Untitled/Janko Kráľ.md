## Janko Kráľ

* **Meno:** Janko Kráľ
* **Život:** 1822 – 1876
* **Pôvod:** Pochádza z Liptovského Mikuláša.
* **Charakteristika:** Najzložitejšia a najnevyrovnanejšia postava medzi slovenskými romantikmi.
* **Životné osudy:** Z domu odišiel už ako malý chlapec. Po štúdiách na bratislavskom lýceu pracoval ako úradník a pisár u advokátov. Počas revolúcie 1848/1849 bol uväznený a takmer popravený maďarskou vrchnosťou. Druhú časť života strávil v chudobe v Zlatých Moravciach, kde sa oženil a mal 4 deti.
* **Tvorba:** Jeho poézia je najbližšia ľudovej slovesnosti a predstavuje vrchol revolučného romantizmu. Písal politické básne, zádumčivé reflexívne básne a vytvoril sériu balád podľa ľudových motívov.
* **Kľúčové diela:**
    * **Balady:** **Zakliata panna vo Váhu a divný Janko**, *Povesť*, *Zverbovaný*
    * **Politické básne:** *Duma bratislavská*, *Krvavá košela*

---

## Zakliata panna vo Váhu a divný Janko

### Charakteristika diela

* **Žáner:** Najznámejšia romantická štúrovská **balada**.
* **Konflikt:** Založený na strete romantického hrdinu s reálnym vonkajším svetom a túžbe po veľkom čine, ktorý hrdina nemôže vykonať.
* **Námet:** Vychádza z povesti o existencii nadprirodzenej bytosti vo Váhu, čo slúži ako východisko na zobrazenie človeka, ktorý sa nechce uspokojiť so zaužívaným spôsobom života.
* **Alegória:** Príbeh oslobodenia zakliatej panny symbolizuje **alegorický príchod slobody** (panna – sloboda, Janko – národovec).
* **Štýl:** Citovosťou romantická, ale zobrazením života realistická. Vyniká **metaforickým jazykom** a využitím zdrobnenín.
* **Veršový systém:** Úvodná a záverečná časť má 13-slabičný verš (sylabický veršový systém), ponáška na ľudovú baladu má 6-7-slabičný verš.

---

### Kompozícia a dej

1.  **Časť prvá:**
    * **Lyrický hrdina** vypovedá o svojich tragických životných pocitoch. Úľavu nachádza v myšlienkach na rodný kraj (Považie), pastierov, ovce a hry dedinských mládencov.
    * V tomto ideálnom kraji si deti cenia piesne a rozprávky, a manželia vyznávajú etické a morálne hodnoty, ktoré sú v mestách výnimočné.
    * V dolinke pri Váhu žije rodina s jedným synom – **divným Jankom** – ktorý je úplne iný ako ostatní dedinčania. Jeho výnimočnosť a intenzívny neopodstatnený smútok vytvárajú z neho **symbol**. Nie je to iba dedinský chlapec, ale **obraz autorovej generácie a samotného Janka Kráľa** (autoštylizácia) v čase, ktorý mu nepraje.
    * V závere prvej časti Janko odchádza z domu a rozhodne sa vykonať to, čo sa nikomu dovtedy nepodarilo – **odkliať zakliatu pannu vo Váhu**.

2.  **Časť druhá:**
    * Táto časť je **ponáškou na ľudovú baladu (balada - povesť)**.
    * Pokračuje v **alegorickom princípe** (panna – sloboda, Janko – národovec).

3.  **Časť tretia:**
    * **Dopovedanie príbehu:** Pastierik na úsvite prináša smutnú zvesť – videl vo Váhu mŕtveho Janka.
    * Janko nebol úspešný, pretože **nedodržal podmienku** – pred skokom do vody si zabudol prevrátiť múď (podšívka vreciek).
    * Mŕtvy Janko je **parabola (podobenstvo)** na autora a jeho generáciu, ktorá sa snaží o zmeny v spoločnosti. Janko je už **sokol** (symbol štúrovcov).