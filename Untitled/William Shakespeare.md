## William Shakespeare

* **Meno:** William Shakespeare
* **Život:** 1564 – 1616
* **Literárne obdobie:** Anglická renesančná literatúra
* **Pôsobenie:** Okrem drámy písal aj poéziu. Vlastnil divadlo Glóbus v Londýne, kde bol aj hercom a ktoré hrávalo aj pre anglických panovníkov.
* **Dramatická tvorba:**
    * **Tragédie:** **Hamlet**, **Rómeo a Júlia**, *Macbeth*, *Othelo*, *Kráľ Lear*, *Iulius Caesar*
    * **Komédie:** *Skrotenie zlej ženy*, *Veselé panie z Windsoru*, *Sen noci svätojánskej*, *Mnoho kriku pre nič*
    * **Historické hry:** *Richard III.*, *Henrich VI.*, *Kráľ Ján*, *Eduard III.*

---

## Hamlet

### Charakteristika diela

* **Žáner:** Veršovaná tragédia v 4 dejstvách.
* **Konflikt:** Konflikt je natoľko silný, že v závere umierajú všetci zainteresovaní.
* **Kompozičný postup:** Zvláštnym prvkom je **divadlo v divadle** – herci hrajú hru, ktorú pre nich upraví princ Hamlet.
* **Známy citát:** Hamletov monológ o zmysle života: „**Byť, či nebyť – to je otázka.**“

### Dej

* **I. dejstvo:** Priateľ dánskeho princa Hamleta, **Horatio**, sa dozvie, že na hradbách hradu Elsinor sa zjavuje duch Hamletovho otca. Duch Hamletovi vyjaví, že bol zavraždený vlastným bratom, teraz manželom Hamletovej matky.
* **II. dejstvo:** Hamlet sa vydáva za blázna. **Polónius**, kráľov dôverník a otec Hamletovej milej **Ofélie**, podozrieva Hamleta, že pomätenosť len predstiera, a navádza Oféliu, aby sa s ním rozišla. Na hrad príde herecká skupina a Hamletovi spolužiaci, ktorých poslal kráľ.
* **III. dejstvo:** Hamlet upraví text hry tak, že herci odohrajú vraždu divadelného kráľa presne tak, ako zomrel Hamletov otec. Kráľovi príde zle a herci nemôžu dohrať svoje predstavenie. Hamlet zabije Oféliinho otca Polónia, keď počúval skrytý za závesom rozhovor kráľovskej matky a syna.
* **IV. dejstvo:**
    * Kráľ posiela Hamleta so zradnými spolužiakmi **Rosencrantzom a Guildesternom** do Anglicka s listom, v ktorom žiada, aby ho tam zabili. Hamlet vymení znenie listu a na popravu idú spolužiaci. Sám sa dostane pirátskou loďou domov.
    * Stretne sa s Horatiom na cintoríne, keď pochovávajú Oféliu, ktorá sa zo žiaľu utopila. Na pohrebe je aj jej brat **Laertes**, ktorý prišiel z Anglicka, aby pomstil otcovu smrť.
    * Kráľ Laertovi povie, kto je vrahom jeho otca a zinscenuje súboj Laerta a Hamleta. Hamlet je zranený otráveným mečom, Laertes umiera. Hamletova matka **Gertrúda** nechtiac pripíja na víťazstvo syna otráveným nápojom a Hamlet prebodne kráľa.
    * Zostáva jediný svedok tragédie, Horatio, aby rozpovedal svetu tento príbeh. Novým panovníkom Dánska sa stáva nórsky princ **Fortinbras**, ktorý práve dobyl hradby.

---

## Rómeo a Júlia

### Charakteristika diela

* **Téma:** Podáva obraz **lásky v renesancii** – je zmyslom života a hodnotou, ktorá je silnejšia než smrť. Slúži ako prostriedok na odstránenie ľudskej nenávisti.

### Dej

* Vo Verone dochádza k potýčkam medzi dvoma znepriatelenými rodmi – **Montekovcami a Kapuletovcami**.
* Montekov syn **Romeo** sa na plese zaľúbi do jedinej dcéry Kapuletovcov, **Júlie**. Júlia mu lásku opätuje a milencov tajne zosobáši františkánsky brat **Vavrinec**.
* Romeo sa snaží zabrániť súboju Júliinho bratanca **Tybalta** so svojím priateľom **Merkúciom**. Nepodarí sa mu to a v spore vyprovokovanom Kapuletovcami Merkúcio umiera. Romeo pomstí priateľovu smrť a v súboji Tybalta zabije.
* Veronský vojvodca ho navždy vypovedá z mesta. Romeo odchádza do Mantovy. Rodičia Júliu nútia vydať sa za grófa **Parisa**.
* Brat Vavrinec nájde riešenie. Júlia naoko súhlasí s prianím rodičov, ale k sobášu nedôjde, lebo vypije uspávací nápoj, ktorý jej spôsobí domnelú smrť. Po precitnutí ju majú z hrobky uniesť do Mantovy.
* Romeo sa o tomto pláne nedozvie. Naopak, sluha mu oznamuje, že Júlia je mŕtva. Zúfalý Romeo sa vracia do Verony, pri hrobke zabije trúchliaceho Parisa, užije prudký jed a umiera.
* Po precitnutí Júlie brat Vavrinec nedokáže zabrániť jej samovražde pri Romeovej mŕtvole. Nad obeťami svojich detí si podali ruky Montekovci aj Kapuletovci.