## Ján Palárik

* **Meno:** Ján Palárik
* **Život:** 1822 – 1870
* **Pôvod:** Pochádzal z Rakovej na Kysuciach, bol katolíckym kňazom.
* **Vzdelanie:** Popri štúdiu teológie sa venoval filozofii, literatúre a jazykom (ovládal 7 jazykov).
* **Verejné pôsobenie:**
    * Vydával cirkevný časopis *Cyril a Metod*.
    * Spolupracoval s Maticou slovenskou a aktívne sa zapájal do politického života.
    * Žiadal rovnoprávnosť národov v Uhorsku a demokratizáciu politického a sociálneho života.
    * Redigoval *Katolícke noviny*, kde obhajoval spisovnú slovenčinu a žiadal spriemyselnenie Slovenska.
    * Napísal niekoľko učebníc náboženstva, čítaniek a gramatík pre slovenské školy.
* **Dramatická tvorba:** Poznal svetových dramatikov, venoval sa dramatickej tvorbe, písal veselohry (*Inkognito*, *Drotár*, **Zmierenie alebo Dobrodružstvo pri obžinkoch**) a venoval sa aj teórii drámy.
* **Kompozičný princíp:** Využíval Moliérov kompozičný princíp komédie – zámenu postáv.

---

### Znaky tvorby

* Využíva „**komédiu omylov**“ a nedorozumení.
* Častá **zámena postáv**.
* **Komika** je postavená na slovných skomoleninách.
* Diela nemajú len zábavnú, ale aj **poučnú funkciu**.
* Vo svojich veselohrách poukazuje na **spoločenské a charakterové nedostatky**.

---

## Zmierenie alebo Dobrodružstvo pri obžinkoch

### Charakteristika diela

* **Žáner:** Komédia s troma dejstvami.
* **Hlavná myšlienka:** Autor poukázal na potrebu **tolerancie a zmierenia medzi národmi** (Slováci a Maďari) a medzi spoločenskými vrstvami (šľachta – zemianstvo a inteligencia).
* **Hodnoty:** Oslavuje vlastenectvo, úctu k rodnému jazyku a starostlivý vzťah k ľudu.
* **Konflikt:** Vyvíja sa v dvoch líniách:
    * **Národnostnej:** Na seba narazia názory vlastenecky vychovanej Miluše, čiastočne i grófky, a odrodilých mladíkov z Pešti (baróna a zememerača).
    * **Spoločenskej:** Barón si myslí, že sa zaľúbil do obyčajného dievčaťa a zememerač do grófky, z čoho by vzišli spoločensky nerovné vzťahy.
* **Rozuzlenie:** Autor v duchu svojich politických názorov oba konflikty rieši zmierlivo – mladíci si vstúpia do svedomia a pripomenú si svoj pôvod. Barón nakoniec vytvorí pár s grófkou a zememerač s učiteľovou dcérou, pričom obe dvojice pocítia úprimnú lásku.

---

### Postavy

* **Miluša Oriešková:** Dcéra miestneho učiteľa, príkladného vlastenca. Je vychovaná v národnom duchu a tolerancii k Uhorsku. V styku so šľachtou nie je ustráchaná ani podlízavá. Je múdra, ovláda cudzie jazyky, hrá na klavíri a je spoločníčkou mladej grófky, ktorú usmerňuje, aby sa zaujímala o slovenský národ.
* **Grófka Elisa/Eržika Hrabovská:** Sirota šľachtického pôvodu, zasnúbená so synom svojho poručníka baróna Kostrovického. Je ideálnou ženou i paňou – krásna, milá k nižšie postaveným, priateľská k inteligencii. Pod Milušiným vplyvom hovorí po slovensky a hlási sa k slovenskému pôvodu.
* **Mladší barón Ľudovít/Lajoš Kostrovický:** Rozmaznaný veľkomestským prostredím. Má slovenský pôvod, ale hlási sa k maďarskému národu. Pre neho všetko uhorské znamená len maďarské.
* **Zememerač Rohon:** Pomaďarčený priateľ mladého baróna Kostrovického. Pod vplyvom lásky sa priznáva k svojmu pôvodu.

---

### Dej

* **I. dejstvo:**
    * **Miluša Oriešková** je spoločníčkou a priateľkou grófky **Elisy/Elišky Hrabovskej**.
    * Milušin otec, učiteľ Orieška, poslal grófke žiadosť o príspevok na opravu školy. Poteší sa, že grófka a jej tútor majú záujem o stav obecných škôl.
    * Elisa sa dozvie, že mladý barón, jej budúci ženích, príde na jej panstvo. S Milušou sa dohodnú na **skúške ženícha** počas dožinkovej slávnosti, kde si **vymenia úlohy**.
* **II. dejstvo:**
    * Mladý barón Kostrovický prišiel s priateľom Rohonom na vidiek nazlostený, že si má zobrať dievča, ktoré nepozná, a takisto si **zamenia úlohy**.
    * V kaštieli ich víta nepravá grófka, ktorej sú smiešni vystupovaním i rečou – hovoria len po maďarsky.
    * Nepravá grófka vzbudí sympatie u Rohona a barón začína ľutovať, že ho s ňou viaže sobášna zmluva.
* **III. dejstvo:**
    * Nepravý barón sa začína pod vplyvom nepravej grófky meniť. V srdci Elišky narastá zlosť na to, že sa má za neho vydať.
    * Rohon už nedokáže zvládať situáciu a vyznáva lásku nepravej grófke. Miluša sa prizná, že grófkou nie je, a je šťastná, že muž, ktorý sa jej páči, nie je barón, ale zememerač.
    * Pravá grófka Hrabovská však necháva baróna naďalej v napätí a zjavuje sa mu v kroji. Barónovi sa však natoľko páči, že je ochotný riskovať i nerovné manželstvo.
    * Nakoniec sa všetko vyrieši a po príchode starého baróna Kostrovického budú dve svadby.